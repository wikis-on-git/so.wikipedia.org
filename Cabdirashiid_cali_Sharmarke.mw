Cabdirashiid Cali Sharma'arke wuxuu dalka Soomaaliya madaxweyne ka ahaa taariikhdu markey ahayd 10 Juun sanadkii 1967 waxaa la dillay 15kii Oktoobar 1969kii.(Allaha U naxariisto)

[Wax ka bedel] Taariikh

Cabdirashiid Cali Sharma'arke wuxuu ku dhashay degmada Xaradheere ee gobolka Mudug sanadkii 1919.

Wuxuu dugsiga Quraanka iyo waxbarashadiisii dhameeyay sanadkii 1936dii, wuxuu bilaabay in uu noqdo ganacsade ka dibna shaqaale ka shaqeeya howlaha Civil servant maamulkii talyaaniga ee maxmiyadda, wuxuu noloshiisa ku qaatay wixii intaas ka dambeeyay magaalada Muqdisho.

Wuxuu ka mid noqday ururkii Somali Youth League(SYL) waxyar ka dib markii la aasaasay sanadkii 1943dii, wuxuuna ku biirey maamulkii ingiriiska ee Soomaaliya British Administartion Civil Service.

Wuxuu waxbarashadiisii dugsiga sare dhameystay 1953dii, isagoo weli ka shaqeynaya Civil service, wuxuuna helay Course Schoolership ah dalka Talyaaniga gaar ahaan Jaamacadda University of Rome “La Sapienza”, halkaas oo uu ka qalin jibiyay sanadku markuu ahaa 1958dii, wuxuuna sanad ka dib ku soo laabtay dalka Soomaaliya, ka dibna waxaa loo doortay in uu noqdo xubinka tirsan Golihii lagu magacaabi jirey Somali Legislative Assembly.

Markii ay Soomaaliya noqotay dal madaxbannaan bishii 1, Luuliyo 1960kii, wuxuu noqday Ra’iisul wasaarihii ugu horreeyay ee ay yeelato dalka Jamhuuriyadda Soomaaliya.

Wuxuu markiiba bilaabay in uu dadaal u galo sidii uu guulo uga soo hoyn lahaa dhinaca arrimaha dibedda, wuxuuna dalka Ra’iisul wsaare ka ahaa illaa 1964tii.

Ka dib doorashooyin dalka ka dhacay wuxuu mar kale noqday xubin ka tirsan baarlamaanka Soomaaliya. Sanadkii 1967dii doorashooyin la qabtay laguna dooranayay madaxweyne cidda ka noqoneysa dalka ayaa loo doortay in uu dalka Madaxweyne ka noqdo, ka dib markii doorashooyinkii dhacay uu kaga guuleystay madaxweynihii xilka kaga horreeyay ee Soomaaliya MD. Aadan Cabdulle Cusmaan “Aadan cadde”, wuxuuna xafiiska kala wareegay isla sanadkaas oo ku beegan 10kii Juun 1967kii.

Labo sano ka dib markii uu dalka Madaxweyne ka noqday ayaa askari ka tirsan ciidamadii ilaalada ka hayay uu toogasho ku dilay 15kii bishii Oktoobar 1969kii, isagoo booqanaya gobolka Sanaag ee dalka Soomaaliya halkaas oo ay abaaro ka dhaceen.

Lix maalmood ka dib markii dilku dhacay ayay ciidamadii dalka talada xoog kula wareegeen iyadii weli lagu jiro baroordiiqda madaxweynahaasi la dilay. Waxaana 21kii Oktoobar 1969kii dalka Madaxweyne ka noqday Allaha u naxariistee Sarreeye gaas Max’ed Siyaad Barre oo ahaa Taliyihii Ciidanka Xoogga dalka Soomaaliyeed.
Cabdirashiid Cali Sharmaarke - Madaxwaynaha Soomaaliya & John F. Kennedey - Madaxwaynaha Maraykanka. 1960kii.

[Wax ka bedel] Dawladiisa

Dowladdii Ra’iisulwasaare Cabdirashiid Cali Sharma’arke. 1960-1964

Aadan Cabdulle Cusman,Madaxweyne,Hawiye Ujejeen,Hiraan

Cabdi Xassan Buuni,Ra’isulwasare kuxigeen, Gadabursi Samaron, Awdal

Axmed Xaji Ducale, Wasiirka Beeraha, Isaaq H/Jecel, Sanag

Maxamed Ibrahim Cigal, Wasirka Difaaca, Isaaq H/Awal, W/galbeed

Cali Garad Jamac, Wasirka Tacliinta, Darood Dhulbahante, Sol

Abdikaadir (Zoobe), Wasiirka Maaliyadda, Raxweyn Disow, Bay

Abdullahi Ciise Maxamud, Wasiirka A/Dibadda, Hawiye Habar gedir, Mudug

Sheikh Cali Jimcale Wasiirka Cafimaadka & Shaqada Hawiye Xawadle Hiraan

Sheikh Cabdule Maxamud Warshadaha & Ganacsiga Darood Mareexaan G/Gaduud

Cali Maxamed Hirawe Wasiirka Warfaafinta Hawiye Abgal Sh/Dhexe

Cabdi/saaq Xaaji Xusseen Wasirka A/Gudaha Darood Majeerteen Mudug

Mohamud Axmed Maxamed Wasiirka Caddaaladda Hawiye Abgaal Sh/Dhxe

Cabdi Nuur Maxamed Xussen A/Bulshada & Isgarsiinta Raxweyn Bay

Cusman Maxamed Ibrahim Wasirka Arimaha Soomaalida (Saddaxda maqan) NFD. Jabuti Ogadenya) Ogaadeen J/Hoose July 20/1961, waxaa si aqlabiyad buuxda leh lagu doortay Axdigii joogtada ahaa ay ku dhaqmi laheyd dowladda la dooran doono. Waxaa dhamaaday halkii sanno oo xukuumadii kumeelgaarka ahayd, waxaa loo dareeray doorasho diimoqaraadiyad aheyd, waxaa gobolada iyo degmooyinka dalka laga soo doortay 121 xildhibaan oo noqday Golaha Barlamaanka. July 11,1961, waxay mar labaad xubnaha barlamaanka Madaxweynaha Soomaaliya u doortaan mudane Aadan Cabdulle Cusmaan oo hal cod kaliya kaga adkaaday mudanihii la tartamaayey ee Sheikh Cali Jimcaale, oo isagan Hawiye ahaa. Madaxweyne Aadan Cadde, waxuu markale Ra’iisul wasaare u magacaabay Cabdirashiid Cali Sharma’arke. Cabdirashiid waxaa laga sugayey inuu soo magacaawo Gole Wasiiro oo ka kooban 12 xubnood. July 27/1961 Golihii Wasiirada labaad uu Ra’iisul wasaare Cabdirashiid Cali Sharmarke uu magacaawo magacyadooda iyo beelaha ay ka soo jeedaan: Aadan Cabdule Cusmaan Madaxweyne Hawiye Ujeejeen Hiiraan

Abdi/shid Cali Sharmarke Ra’iisul wasaare Darood Majerteen Bari

Ali Garad Jamac Wasiirka Beeraha Darood Dhulbahante Sool

Sheikh Cali Cusmaciil Wasiirka Difaaca Isaaq H/yoonis Togdheer

Maxamed Ibrahim Cigaal Wasiirka Tacliinta Isaaq H/awal W/galbeed

Cabdulkhadir (Zoobe) Wasiirka Maaliyadda Raxweyn Disow Bay

Cabdullahi Ciise Maxamed Wasirka A/Dibadda Hawiye Habar Gidir Mudug

Sheikh Cali Jimcale Cafimaadka & Shaqada Hawiye Xawaadle Hiiraan

Sh. Cabdullahi Maxamud Warshadaha & Ganacsiga Darood Mareexaan G/Gaduud

Cali Maxamed Hiraabe Wasiirka Warfaafinta Hawiye Abgaal Sh/Dhexe

Cabdi/saq Xaaji Xusseen Wasiirka A/Gudaha Daarood Majeerteen Bari

Maxamud A. Maxamed Wasiirka Caddaladda Hawiye Abgaal Sh/Dhexe

Cabdi Nur Maxamed Xussen A/Bulshada & Isgaarsiinta Raxanweyn Raxanweyn
Waxaa laga keenay "http://so.wikipedia.org/wiki/Cabdirashiid_Cali_Sharma%27arke"
Qaybaha: Siyaasada Soomaaliya | Soomaaliya | Shaqsiyada
