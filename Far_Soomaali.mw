[[File:Borama-script.gif|thumb|Far [[Gadabuursi]]]]

[[File:Ciismaniya.jpg|thumb|Far Cusmaaniya]]

'''Far Soomaali''', sidoo kale loo yaqaano '''Cusmaaniya''', '''Far Borama''' ama '''Far Gadabuursi''', '''Qoraal Kaddare''' ([[ingiriis]]: Somali alphabet, Osmanya alphabet, Borama Script, Kaddare Script; [[carabi]]: Ø¨ÙˆØ±Ø§Ù…Ø§ Ø§Ù„Ø£Ø¨Ø¬Ø¯ÙŠØ©, ÙƒØªØ§Ø¨Ø© Ø¹Ø«Ù…Ø§Ù†ÙŠØ©) (qaabka loo qoro ğ’‹ğ’˜ğ’ˆğ’‘ğ’›ğ’’ğ’•ğ’€, Cusmaaniya), waa nidaam iyo farshaxan noocyo badan oo kala duwan ah oo leedahay bulsho weynta [[Soomaali]]da. Sidaasi ay tahay waxa sida rasmiga ah ee dowlada iyo dadku hirgeliyeen waa Far Soomaaliga laga soo xigtey qaabka Latiniga ah. 

Intii ka horeeysay [[Kacaanka Umada Soomaaliya]] waxaa jirey noocyo badan oo qaabka wax loo qoro ah kuwasi waxaa ugu caansanaa:

*'''Far Borama''' ama '''Far Gadabuursi''' midaasi oo sanadkii 1933kii uu alifey aqoonyahan Sheekh Cadbiraxmaan Sheekh Nuur oo ku sugnaa magaalada [[Borama]].

*'''Cusmaaniya''' qaabka loo qoro ğ’‹ğ’˜ğ’ˆğ’‘ğ’›ğ’’ğ’•ğ’€, waa farshaxan qoraal uu alifey Cusmaan Yusuf Keynadiid sanadihii u dhexeeyay 1920kii ilaa 1922kii.

*'''Kaddare''' waa far qaab u dhow Far Gadabuursiga midaasi oo sanadkii 1952kii uu alifey Xuseen Sheekh Axmed Kaddare.

Intaasi waxaa dheerayd in dadka Soomaalida ah isticmaali jireen farta [[Carabi]]ga tan iyo wakhtiyadii [[diin]]ta [[Islaam]]ku soo gaadhay dhulka [[Soomaalida]], midaasi oo caan ku ahayd malcaamadaha iyo goobaha lagu barto cilmiga diinta Islaamka iyo [[Quraan]]ka. Si kastaba ha ahaatee, sanadkii 1972kii ayaa [[Kacaanka Umada Soomaaliya|Kacaankii Umada Soomaaliyeed]] ku soo kordhiyeen waxay ahayd hirgelinta qoritaanka Far Soomaaliga, taasi oo noqotey mid dhaxalgal u ah bulsho weynta ku hadasha luuqada Af-Soomaaliga. Si loo fidiyo oo loo kobciyo qoritaanka luuqada Soomaaliga ayaa dowladu waxay samaysay Ololihii [[Af-Soomaali]]ga ee bilaabmey sanadkii 1974tii, wakhtigaasi oo dugsiyada la xidhey si 25,000 oo arday iyo 3,000 askarta ciidanka xooga ah u tegaan miyi iyo magaalo si ay u soo baraan qoritaanak farta cusub e Af-Soomaaliga. Dhowrkii sano ee xigay waxaa dowladu ka gaadhay heer sare ololahaas baritaanka farta Soomaaliga iyada oo sii kordhisey dadaalkii iyo tababaradii.


{{Gumud}}
[[Category:Soomaali]]

[[en:Somali alphabets]]
