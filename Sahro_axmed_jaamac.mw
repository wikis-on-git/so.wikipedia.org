Sahro Axmed Jaamac 
waxey ka mid aheyd Gabdhaha Fanaaninta Ah ee Dhageysiga Heesahooda Aadka Loo Jecelyahey Marka Muuqa la yiraahdana Waxey Kow ka aheyd fanaaninta Gacmaha ku Cabira Macnaha Heesta ay qaadeyso Tilmaameyso Taaso Ka dhigan Gacmaha iyo Dhaqdhaqaaq Jesto dheeleed ah iney Qatar ku aheyd 
Fanaanada Sahro Axmed Jaamac waxey Ka mid aheyd Kooxdi Hobolada Qaranka Ee Waabari ee ku Fanka Ku Matalaayey Dowladi Kacaanka ee uu Hogaaminaayey Madaxweyne Maxamed Siyaad Barre (AUN)
Sidoo Kale Sahro Axmed Jaamac Ruwaayado Badan Ayey Kaso Muuqatay Ayado Ka Dhignayd Aktariisho Ama Gabdha Koobaad Aad ayaana Inta Taqaana u Jecelyihiin HEesaha Ay ku Luqeyso
Ruwaayadahaas Waxaa Ka mid ahaa 
Dab-jaceyl Kariwaa
Waraf iyo Shinbiro War isuma hayaan oo uu la wadey Fanaanka Caanka Ah ee Xasan Aadan Samatar 
Ruwaayadi Hablayahow hadmaad guursan doontaan 
Ruwaayadi Hogo Tusaale iwm
Sahro Todobaatameeyadi ayey fanka kaso gashey Gobolada waqooyi waxeyna isku waqti fanka kuso biireen fanaaninta Xasan adan Samatar iyo Qadro Daahir Cige 
Sahro waxey ka mid tahey fanaaninta aadka loogu jecelyahey 
mar aan tariikhdeeda oo ay ka warameysa dhageystayna waxey shegtay iney xata ruwaayadaha qaar oo ay jishey ama fanaanin kale jileen ay fikirkoodi ka qeyb qaadatay waxey tiri

Home  Aragtida Dadweynaha  Doorkii Sahra Axmed Jaamac Ku Lahayd Riwaayaddii Iyo Heestii Ugu Horraysay Ee Ay Qaaddo:Qaybtii 2-Aad.
Picture1
DOORKII SAHRA AXMED JAAMAC KU LAHAYD RIWAAYADDII IYO HEESTII UGU HORRAYSAY EE AY QAADDO:QAYBTII 2-AAD.
FoorenewsFeb 20, 2016Aragtida Dadweynaha, Wararka0LIKE

 
Wakhtiga uu socdo ololaha doorashada maraykanku waa kan kugu dheer dunida, waxaanu socdaa ku dhawaad sannad iyo in kabadan. Sababta uu sidaa u yahayna waa iyada oo ay jiraan laba nooc oo Bidde. Aduu abwaanadu way iskaashan jireen oo riwaayadaha qaarkood way isku dari jireen hal-abuurkooda balse riwaayaddaa waxa lahaa Axmed Saleebaan Bidde.
Riwaayaddaasi ugu horraysay ee aan wax ka jilayay ee ay heesta ugu horraysay ee aan qaaday ku jirtay waxa kale oo ku jiray Heesta caanka ah ee ‘Sida Geed Caleen Leh’ ee uu qaado Alla Ha U Naxariistee Fannaankii caanka ahaa Maxamed Axmed Kuluc. Riwaayaddaasi ‘Garashaa Garab Wayday Hadse Mooyi La Gaadhi’ oo ahayd riwaayaddaydii ugu horraysay waxa ku jiray heeso aad u badan oo caan baxay aadna loo jecel yahay illaa maanta. Wixii intaa ka dambeeyey Riwaayado badan ayaan dhigay heeso aad u baddana waan qaaday. Riwaayad kale oo weyn ayaan dhigay oo ay ku jireen heeso wanaagsani. Riwaayaddaa Garashaa Garab Wayday Waxa ka mid ah laba heesood oo aanu wada qaadaynay Maxamed Nuur Giriig. Hees ka mid ahi waxa ay odhanaysaa: ‘Talo Maaha Aadmigu Tuu Uur Jelaystee Hadba Waa Ilaahay Arrinkuu Hir Galiyaa. Ha I Odhanin Hana Eegin In Aan Kaa Abaal Dhaco’. Heesta labaad ee aan la qaaday Alla Ha U Naxariistee Fannaan Maxamed Nuur Giriig waxa ay ahayd ‘Maahee Qadraaay, Qiimiga Kalcagal Ee Quruxda Badan Maad Ila Qorshayn’ anna aan odhanayey: ‘Inanyohow Qaldani Qiimiga Kalgacal La Iskuma Qasbee Hubka Iga Dul Qaad’. Taasina taas ayay ahayd. Riwaayaddaasi waxaan xidhnaa oo aan ku matalayay dhar hiddo iyo dhaqan ah oo reer Miyi matalaysa. Waxa ay matalaysay Caanaley. Ninbaa u imanaya. Anna waxaan ku odhanayaa “Waar Waxaan Ahay Mid Casuus Iyo Boodhkiyo Ciiddii Hawdku Ku Taalloo Illaa Caadiyo Waabiyo Ceel Bardaali Agtiisiyo Hadba Meesha Caleen Leh Ee Cosob Ay Ku Tuhmaan Cishaba Reerku U Guuro Ku Celinaysa Idaha Oo Dhawaan Ceelka La Keenay Oon Camalkeeda Magaalo Iyo Cilmigeeda Aqoone Maad I Caawin Walaaloo Caantayn Maad Iga Iibsan..Dhayda..Dhayda …Dhaydaaa!!? aduu gabadhii baddalatay oo labbis magaalo qaadatay. Toob ayay soo xidhatay oo saddex qayddii dhigtay. Ogow oo waa uun Sahra Axmed, wuxuu yidhi: ‘Naayaahe, Goormaad Dhigtay Dharkii Aad Xidhnayd?. Waxaan ugu jawaabay: ‘Wager, Waar Dunidaa Susumaysa Ee Hore Loo Soconaayo Ma Adaa Saddex Qaydiyo Xidhan Lahaa Sandiyaal, Maxaa Kaaga Fatoosha’. Caanihii Baska ayaan la raacay oo aan dhiishii ku qaatay, illaa maanta waataa baska lala raacayo. Malaha caagado ayaaba lala raacaa maanatee oo waa laga tagay dhiishii caanaha lagu qaadanayee. Adigu markaasi kadib waxa la ii qaaday Hees. Waa heesta ‘Sida Geed Caleen Leh’ ee uu Maxamed Axmed ku luuqeeyo. Markaa aan kuugu noqdee waxaan ahaa kolay qof fanku ku abuurnaa oo aad u jecel. Haddii sacab yar meel laga garaaco waan dhex taaganahay oo waan ka boodayeyba. Jacayl aan fanka jeclaa ayaan u soo galay Cumarow.
S: Sahra Axmed Jaamac, Heesahaasi wali waa heesaha la dhagaysto ee aadka loo jecel yahay. Dadku marka ay maqlaan Sahra oo Heesiheedii hore hadal haysa waxa ay is waydiin karaan tolow Sahra Codkeedaasi hore iyo keega maanta haddii la is barbar dhigo muxu soo bixi lahaa?
J: (Qosol Gaaban), Kolay Mar Ciyaalbaan ahaa oo maan doob dillaacsan! Awrku ma aragtay inta aanu doob dillaacsan qiiqdaasuu guraa. Waar adigu waxaan wadaba oo aan heesaba waan doob dillaacsaday. Ma fahantay?, Heestayda Saddexaad ee aan ka qabtay Idaacad waxa ay ahayd Heesta ‘Gacantaada Midig Waan U Baahanee Ii Gargaar Gacal Walaal..Isoo Gaadhay Isoo Gaadhee Allaa Kuu Gargaariye…. ’. Waxa wada qaadaynay Aniga iyo Fannaan la odhan jiray Aadan Hurre, waxaanan u duubay Idaacadda Radio Hargeysa waana heestaydii saddexaad ee aan ku luuqeeyo markii aan sidaa fanka u soo galay.
S: Sahra Axmed Jaamac, Markaasi Riwaayadihii ayaad sii wadatay oo fankiibaan sida badweynta u sii dhex gashay maxaa kuugu xigay bay kula tahay Heeso iyo Riwaayadoba marka aan ka hadlayno bar-bilawgaagii fanka sida aad noogu faahfaahisay maalmihii ugu horreeyey ee fankaagaba?
