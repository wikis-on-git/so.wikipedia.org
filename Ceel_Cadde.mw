'''''CEEL-CADDE''''' 

Ceel-cade dedeegaan ahaan waxa ay dhacdaa bartamaha gobalka Gedo dhul daaqsimeedka joogiisa sareeyo ee diirharo waxa ayna dhanka galbeed 60 km kaga beegantahay magaala madaxda gobalka gedo ee Garbahaareey.

Dagmada Ceelcadde waxaa la aas aasay xornimadii dalka ka hor afar sano sandkii 1956 waxaa dagmanimadeeda si toos ah loogu aqoonsaday xiligii dawladii kumeelgaarka ee Allaha u raxmadee mudane CABDULAAHI YUUSUF sanadii 2006.

Burburkii dawladii dhaxe ee dalka kadib Ceelcadde waxa ay ku tillaabsatay horumaro la taaban karo oo dhinacyo kala duwan ah sida  waxbarashada, caafimaadka, dhaqaalaha,kuwaasoo u suura galisay in ay hesho dagmanimadeeda.

1.[''WAXBARASHADA'']

Schoolkii ugu horeeyay Ceelcadde waxaa laga furay sanadii 1993 koos oo ka koobnaa uun dugsiga hoose iyo dhexe waxaana maamuli jirtay hay'ada  NCA iyo dadka deegaanka. Waxaa sidoo kale waxbarashada dagmada wax kusoo kordhiyaya hay’ada khayriga ah ee IQRA. Waxaa sanadii 2001-di  ay hay’ada NCA hirgalisay  dhismayaal dhagax ah oo ka koobnaa dugsiga hoose iyo dhaxe.

Sanadii 2005 waxaa Ceelcadde laga dhisay dugsigii sare ee ugu horeeyay guud ahaan gobalka Gedo burburkii dawlada dhexe ee dalka kadib taas oo ka dhigaysa Ceelcadde hogaanka waxbarashada gobalka gedo maantay aan joogno. 

Sanadii 2013-ki Ceelcadde waxaa laga dhisay machadka diiniga ah ee ALFURQAAN kaas oo lagu barto culuumta kala duwan ee diinta ah iyo carabiyada una dhigmo heerka waxbarshada dugsiyada sare taas oo ka dhigan in shahaadada machadka aad ku tagi kartid jaamacadaha dal iyo dibadba.

Sanadii 2014-ki waxaa dagmada ceelcadde laga furay machadka JUBA TECHNICAL COLLEGE kaasoo lagu barto caafimaadka gaar ahaan qaybta Kalkaalisinimada iyo farsamada gacanta waxaa uuna hoos tagaa jaamacada MUQDISHO (Mogdishu University). machadku waxa uu bixiyaa shahaado labo sano oo diploma ah oo caafimaadka ah taas oo labada sano oo kale aad kasii dhamaysan kartid jaamacada MUQDISHO.

2.[''CAAFIMAADKA'']

waxay noqotay meealaha ugu wanaagsan xagga adeegga caafimaadka. Waxay kulmisay labo isbitaal oo bulshada u adeega iyo farmashiyayaal badan oo si khaas ah looleeyahay. Labada isbitaal mid ka mid ah oo dagmada laga hirgaliyay sandii 2004 Isbitaalka ayaa heer gobal ah oo dhamaan qalabkii isbitaal u dhamaystiranyahay wuxuuna bulshada ka kaafiyay in ay safar dheer ugalaan raadinta goob caafimaad oo ay isku daweeyaan. 

3.[''DHAQAALAHA'']

Ceelcadde dhanka dhaqaalaha waxa ay ku tiirsantahay xoolaha nool, beeraha iyo dadka deegaanka udhashay ee qurba joogta ah.
Deegaanka ay dhacdo dagmada Ceelcadde oo uu Eebe ku mannaystay burwaaqada geedaha ayaa ka dhigtay in ay noqoto deeganada ugu xoola dhaqashada wanaagsan guud ahaan dalka gaar ahaan gobalka Gedo. Sidoo kale waxaa ay dagmada Ceelcadde leedahay dhul beereed  la beerto labada xili ee roobka (guga iyo dayrta), waxaana ka baxa dalagyo kala duwan sida masagada, (labadeeda nooc) digirta, qaraha, sisinta iyo kuwa kale oo badan. Wax soosaarka beeraha ayaa dagmada ka dhigay mid ilaa xad isku filan xagga quutka la cuno.



4.''[NABADDA]''

Horumarka balaaran ee aan kor kusoo xusnay waxaa saldhig u ahaa xasiloonida ka jirtay Ceelcadde. Dadka ku nool dagmada oo ah dad nabadeed iyo cuqaal waayo arag ahaa oo dagmada taladeeda gacanta ku hayay ayaa suura galiyay in dagmadu ka badbaaddo dagaaladi foosha xumaa ee qabaailllada ree Gedo u dhaxeeyay.  Inkastoo ay marar kala duwan dagaalo siyaasadeed ay ka dhaceen Ceelcadde, marnaba kama aysan qayb qaadan dagaaladi wajiyada badnaa ee gobalka soo maray. 

Mowqifkaan wanaagsan ee dagmadu qaadatay waxay horseeday in Ceelcadde loo aqoonsado dagamada nabadda ee gobalka Gedo. Waxay noqotay madal lagu soo hirto dadkuna ku nabad galaan, hase ahaate ayaamihii danbe waxaa dagmada saameeyay dagalo siyaasadeed oo aysan iyadu dooran dadkeeduna aysan qayb ka ahayn.

''gunaanad;''

Ceelcadde waxay ka mid tahay dagmooyinka da’da yar hadana sida xowliga ah u koray. Waxay samaysay horumar balaaran oo dhinacyo badan ah waxayna siyaabo kala duwan usoo jiidatay indhaha caalamka iyo kuwa dalka. Waxay tusaale fiican u noqotay dagmooyinka Jubaland waxayna ku tilmaamantahay nabad, waxbarasho iyo dad-diimeed.

Wabillaahi tawfiiq.

©Cabdikariim Cisman Cabdi-Yarow

Emailail:yaroow002@gmail.com

Aditted to wikipedia:Abdirahman Ismail Busuri↵Email:busuri35@gmail.com 

Editted to wikipedia:Abdirahman Ismail Busuri
Email:busuri35@gmail.com

®2016
