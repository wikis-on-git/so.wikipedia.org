[[File:Hargeisacitycentre.jpg|thumb|300px|Hargeysa]]
'''Hargeysa''' waa caasimada gobolka [[Woqooyi Galbeed]],Waana caasimada  dalka [[Somaliland]],  hargeysa waxaa degan dad gaaraayo ilaa {{oo qof|1.3|miliyan}}.Magaaladaan waxee caasimad u ahaan jirtay gumeestihii ingriiska marka oo ka soo guuray magaalada [[Berbera]] taariikhda marka ee u dhaxeesay 1941 ilaa 1960kii, waa markii ee soomaaliya xornimo ka dhacday.Hargeysa xiligaas waxee eheed meel aad u degen oo dad badan neh ku neeleen. Hargeysa waqtigaas waxaa ku noolaa dad ka yar {{oo qof|50000}}. waxeena ahaan jireen dad wadaniyiin ah oo aad u jeclaa somaliland nimada.
    
== Taariikh ==
[[File:Laas_Geel.jpg|left|thumb|]]
[[File:Hargeysa_memorial.jpg|thumb|Astaantii 1988]]
20kii sano ee somalia dowlad la'aanta ka jirtay, hargaysa waxee laheed maamul xukumo, maanta hargeysa waxaa laga helay ama ee caan ku tahay dhagax farshaxan ah oo la sawiray Kumanaan sano ka hor. waa meelaha loo dalxiis tago. soomaalida waxee mar caan ku ahaan jireen sawirada farshaxanka oo dhagaxa lagu sawiray. Ogsoonoow sawirada farshaxanka oo dhagaxa lagu sawiray waxaa laga heli karaa meelaha qadiimka ah, sida gobolada sanaag, awdal, banaadir gedo, bari iyo meelo badan oo ka mid ah dalka.sida aa ogsoontahay soomaalida waa xoolo dhaqato, sidaas darteed sawiradaan farshaxanka ah waxaa ku sawiran xoolaha sida Lo'da geelka, ariga, oo nuuc qaab kale lo sawiray. waa meelaha kaliya oo hargeysa loogu dalxiis tago. Hargeysa waxaa ku yaalo labo sanab, mid waa qariirada gumeestihii ingriiska dhulka oo heestay, midneh waa diyaaradii duqeeysay hargeysa iyo burco waagii [[SNM]] dagaal kula jireen dowladii Kaligiitaliyihii Cadawga ahaa ee [[Maxamed Siyaad Barre]], run ahaantii taalada nuucaan waxaa loo yaqaanaa (Xasuus) sababtoo ah diyaarada hoosteeda waxaa ku sawiran dad gacmaha iyo lugaha ka go'aan oo dhiigaayo, waxaana ku qoran xasuuso, dadka waxa gumaaday oo laayay kaligii talihii laga taqalusay ee dhiig cabka ahaa siyaad barre.Kaligii taliyihii  maxamed siyaad barre waxoo ahaa runtii nin aad looga soo horjeeday guud ahaan dalka [[Somaliland]] oo dhan, sababo la xiriirto waxyaabaha oo ku kacaayay, sida xasuuqyada ka dhaceesay, Wixii loo aqoon jiray Gobolda waqooyi (Somalioland) iyo gobolada dhexe.Hargeysa waxaa ku yaalo garoon diyaaradeed oo caalami ah, waxaana loogu magacaabaa garoonka caalamiga ee cigaal.
==Taariikhda Hargaysa==

Hargaysa waxay ahayd goob ay ku badan tahay dhirta isku cufanka oo ahaa Kaymo jiq ah, taasi  waxay keentay in dadkii degi jiray oo xilligaas ahaa dad reer guuraa ah inay ka firxadaan saddex shay oo ay Hargaysi caan ku ahayd wakhtigaas oo kala ahaa: By: Cali Cabdi Coomay
===Degitaankii Hargaysa===

Bilowgii degitaanka Hargaysa


Hargaysa waxay ahayd goob ay ku badan tahay dhirta isku cufanka ah oo ahaa kaymo jiq ah, taasi waxay keentay in dadkii degi jiray oo xilligaas ahaa  dad reer guuraa ah inay ka firxadaan saddex shay oo ay Hargaysi caan ku ahayd wakhtigaas oo kala ahaa:

*1.Masas sun halis ah lahaa oo ay hoy u ahayd dhirtan isku cufanka ahayd.
*2.Libaaxyo raxanraxan ahaa oo dad iyo duunyaba cuni  jiray
*3.Kaneeco aad u farabadan oo gabood ka dhigan jirtay dhirta isku dhafanka ee goobtani caanka ku ahayd.

Saddexdaas arimood ee ay nu soo xusnay waxay halis weyn ku ahaayeen dadkii iyo xoolihiis goobtaas ka ag dhaawaa, iyadoo ay taasi jirtay dadka reer guuraaga ahaa ama xoolo dhaqatada ahaa waxay kala dhici jireen xoolaha gaar ahaana geela, waxaana goobtaan Hargaysi  ku taalo ka jirtay dagaalo ka dhexeeyey qaabiilooyinkii dagi jiray Hargaysa gaar ahaana waxay isku layn jireen reer oogo iyo reer Guban ama reer waqooyi.  Sida aynu soo sheegnay Hargaysi waxay ahayd goob 
cidlo ah oo dagaalada ka dhexeeya qabiilooyinka degi jiray agagaarka Hargaysa, waxaan intaasi sii dheeraa dhaca loo gaysto safarada iskaga goosha Berbera iyo Harar (Itoobiya) oo dadka safark ah aad loogu dhibay.

Intaasi ka dib waxaa shiray culimadii joogtay Harar oo ka damqaday dagaallada iyo safarka dhibta lagu hayo ee ka jira Hargaysa. Waxay soo direen Sheekh Madar Ahmed Shriwac (AHN) si uu us oo afjaro colaada ka jirta Hargaysa oo meel aan la daganayn ahayd ama goob dhirtu meel kasta qarisay. Sheekh Madar oo ahaa aasaasihii Magaalada Hargaysa wuxuu soo gaadhay Hargaysa sanadkii 1860kii badhtamihiisii isaga iyo koox culimo ah oo la socotay waxay yimaadeen dooxa Hargaysa 
oo dhirta ka baxdaa aad iyo aad u farabadan tahay haddii indha faraha lagaa galinayo aanad arkay, waxay madow ka qabto.

Sheekh Madar oo ahaa qofkii ugu horeeyey ee dega Hargaysa ayaa waysadiisii dalooliyay dalool yar markaasuu ku yidh culimadii lasocotay “halkan oo dooxa Hargaysa ah ayaynu illlahay ku talo saaranaynaa inuu inoo dooro inaynu degno” Intaasi ka dibn biyihii waysada ee daldaloolka yar ayuuu ku shushubay dooxii Hargaysa ilaa ay ka dhamaatay biyihii. Culimadii oo in muddo ah deganayd goobtain waxay xamili kari wayday kaneecadii, masaskii iyo Libaaxyadii ay goobtain ama dooxani caanka ku ahaa. Waxaa dhacday in ninkii ahaa mu’adinka oo masaajidkii ka eedaan islaahaa uu libaax cunay u sii hor fadhiistay Salaadii subaxa wadada.  Ka dib Sheekh Madar (AHN) iyo culimadii la socotay waxay u guureen meesha imika la yidhaahdo dabada cadaada oo ay in muddo ah ay daganaaayeen xiligaas wxuuu ahaa gu’ roobab mahiigaan ahi ay ka da’ayeen Hargaysa waxay sabatay in meeshan la yidhaah dabada cadaada ay ka dhalatay kaneeco farabadan taaasina ay  markale dhib weyn u keentay jameecadii anam culimadiii degtay. Ka dib waxay us oo guureen taiga yare e xaafada loo yaqaano jameeco wayn manta oo kaneecadu ku yarayd. Taasina waxay inoo cadaynaysaa in xaafadii ugu horaysay ee Hargasia la dego ay ahayd xaafada Jameecada goobta uu masaajidka jameecadau ku yaallo. Sida magaca jameecada laga
dhdhasan karo waa eeray carabi ah oo micnaheedu yahay dadka isku soo ururay ama moox culimo ah, waxaana sheikh Madan (AHN) iyo culimadiisii la socotay ee meeshaasi degtay loogu magic daray. Mar haddii la damcay in Hargaysa si joogta ah loo dago, waxaa lagama maarmaan noqotay in la helo cunto iyo hooygii lagu noolaan lahaa, wuxuuna sheikh Madar ku guubaabiyey culimadii joogtay in dhulka la tabcado, sic unto looga soo saaro, isla markaana la sameeyo beero lagu beero 
hadhuudhka. Waxaa kale oo intaasi ku daray oo uu ka codsaday beesha ku xeel dheer bir tumista inay soo diyaariyaan boqol gudmood oo dhirta cufan lagu jarjaro. Waxaa intaasi xigtay in jameeco weyn laga sameeyo dhul banana oo ood lagu soo wareejiyey lgana dhigo masaajid laug tukado diintana lagu barto. Tallabadii taasi xitay waay ahayd in la dhiso guryo ay culimadu ku hoyoto ama ay seexdaan, waxana la bilaabay in la dhiso aqal soomaali oo xilligaasi ahaa waxa la dhisto oo u 
sahli karaayey in si dhib yar loo guuro.

Haweenka oo xilligaasi ahaa aqoonyahano ku xeel dheer xirfada lagu dhiso aqal soomaliga ayaa kaalin libaax leh ka qaatay dhismaha guryahaan.

Sanadkii 1870kii oo ahaa xilligii uu maamulka Turkigu ka talin jiray Somaliland, waxay jameecadu yeelatay ciidan ku hubaysan qoryo uu siiyey maamulkii cusmaaniyiintu. Hubkaasi may haysan dadkii reer guuraaga ahaa ee degi jriay Hargaysa agagaarkeeda. In muddo ka dib, waxaa muuqatay in masaajidkii ooda ahaa uu dadkii qaadi waayo oo loo baahday in la balaadhiyo, waxaan alagam maarmaan noqotay in dargad weyn laga sameeyo goobta masaajidku ku yaalay. Waa masaajidkii imika la yidhaahdo jameeco weyn. Dawlada maser ee wakiilka uga ahayd dawaladii cusmaaniyiinta 
ee ka talin jirtay geeska Africa ayaa waxa ka xaysay dad soo barta xirafada dhsimaha guryaha dhagaxa ah loo dhsio waxaa ka mid ahaa Cabdilahi maxamud Hiraab.

Sanadkii 1883 ayaa masaajidkii jameecada loo beddalay dhagax ama daar lana dhamaystiray. Waxaa kale oo laynoo soo tebiyey in tafsiirka Quraanka si jooto ah loogu baran jiray masajidka Jameeco weyn, halkaasina waxa inoo cadaatay in gurigii ugu horeeyey ama dhismihii ugu horeeyey ee dhagax laga dhiso Hargaysa uu aha Masaajidka Jameeco wayn sanadkii 1883.

Wixii intaasi ka danbeyey Hargaysi waxay noqotay goob ganacsi oo lagu iibiyo alaaboyinka ay ka midka ahaayeen: timirta, bariiksa, buuriga i.w.m. Gurigii labaadna ee loogu hordhisay wuxuu ahaa guriga imika ku yaala qudbiga sheikh Madar (AHN) ee xaafada Sheekh Madar ku yaala oo la dhisay 1895, markii hore  gurigan waxaa iska lahaa nin maalqabeen ahaa oo u dhashay dalka Ingiriiska isago ugaaddhsanaya ayuu Libaax dhaawac halis ah u gaystay ka dibna waxaa daaweeyey sheikh
Madar, markaasuu isna gurigiisii ku wareejiyey.  Markii uu sheikh Madar (AHN)  Hargaysa bilaabay may jirin wax biyo ah oo laga cabo, waxaana laga soo dhaamin jiray ceelka Xaraf ku yaala iyto ceelka Dhogor (Aw-barkhadle).

Waxaa xusid Muddan in aanu xilligaasi jirin maamul ama dawlad u talisa reer guuraaga oo ay u hogaansamaan, oo aan ka ahayn xooga qabiilnimo, qof waliba wuxuu sitay waran iyo gaashaan oo xilligaasi ahaa hubka ugu xoogan iyagoo halhays ka dhigan jiray maahmaahada soomaaliyeed “Dagaal gondahaaguu ka dhashaa.”

Muddo ka bacdi sheikh Madar (AHN) wuxu Hargaysa ka sameeyey maamul aan ku salaysnayn qabiil kaliya, balse ka kooban qabiilooyin kala duwan oo ka tirsanaa Jameecada, Islama markaana lagu maamulo Kitaabka quraanka kariimka ah iyo sunaha rasuulka (CSW).  Sheekh Madar wuxu haystay ama aaminsanaa dariiqada qaadiryada maca jameecadiisa. Sheek Madar wuxuu nabad waarta ka dhaliyey Hargaysa iyo agagaarkeeda sida uu yidhi qoraaga caanka ah ee F.M. Lewis 
“Hargaysa waxay ahayd janno nabad ah oo ay ku wareegsan yihiin reero dirirsani.” Waxaana weedha maanta loogu yeedho Somaliland.
==magaalda Hargaysa iyo Fanka Somalida==
MAGAALADA HARGEYSA OO AH CAASIMADA SOMALILAND, WAXAY KU TAALAA MEEL AAD U MUHIIMA, BADDA WAXAY KA SARAYSAA, 4930, XADKA WAXAA DHINACA KOONFUREED UGU DHAW TUULA WADOBARIIS OO U JIRTA 43MILES, DHINACA BARI HARGEYSA WAXAY MAGAALADA BERBERA U JIRTAAA 165MILES, DHINACA GALBEEDKANA WAXAY MAGAALADA GABILAY U JITRAA 38MILES, DHINACA WOQOYI WAXAA KAGA BEEGAN GEEDEEBLE, OO AH GOOBTA BIYUHU UGA YIMAADAAN MAGAALADA WAXAANAY U JIRTAA QIYAASTII 18MILES, HARGEYSA WAXAA U CALAAMADA LAGUNA YAQAAN BUURAHA NAASA HABLOOD OO DHINACA BARI KAGA BEEGAN, HAATANA MAGAALADUBA GAADHAY. HARGEISA MAAHA MAGAALADA UGU FACA WEYN SOMALILAND, WAXAASE KA HOREEYAY MAGAALOOYINKA, SAYLAC, BULAXAAR, BERBERA, IYO BURCO OO MAR AHAAN JIRTAY CAASIMADA SOMALILAND, WAQTIYADII GUMAYSIGII INGIRIISKA, HARGEYSA WAXAY LEEDAHAY TAARIIKHO AAN MAGAALO KALE OO SOMALIYI DAGTAA LA WADAAGIN, WAXAANA KA MIDA.

1-BEERTII XORIYADA– HARGEYSA WAXAY AHAYD MAGAALADII SOMALI UGU HOREYSAY EE CALAN XORA LAGA TAAGO, 26 JUNE 1960, WAXAY NOQOTAY MAGAALADII SOMALIYI INTAY DAGTO XORIYADA UGU HOR QAADATAY CALAN XORANA LAGA TAAGAY, INKASTOYNU ODHAN KARNO SOMALILAND HABEEN KALIYAY WADA XOROWDAY HADANA HARGEYSA WAA GOOBTII CALANKA LAGA TAAGAY, WAANA GOOBTII HALYEEYGII WEYNAAA TIMO-CADE KAGA LUUQEEYAY GABAYGIISII AHAA.

SAAXIRKII KALA GUURNAYE
SAREEYOOW MA NUSQAAMOOW
AAN SIDUU YAHAY EEGNEE
KANA SIIB KANA SAAR

WAXAANA GABAYGAAS TIMO CADE DHEERAA HEESIHII CALANKA OO AY WABERI HARGEYSA SOO BANDHIGEEN, AYNA HOGAAMINAYEEN ABWAANADII , CALI SUGULE, SAXARDIID JABIYE, XUSEEN AW FARAX, YUSUF X ADEN, BARKHAD CAS, IYO ABWAANO KALABA, HEESAHAAS OOY KA MID AHAAYEEN. CAAWANA CAWO AAN QABAAN KU CAWAYNAYAA, BAL KAALAY CANABEEY CALANKA WALACLE, DHARAARTAAN ASAAGEEY DHINAC GALAYEEN, WAGA NOO BARYEEY MAANTA WACANAA, IYO HEESO KALE OO TIRO BADAN, CALANKA SIDAYNU LAWADA SOCONO WAXAA MARKII HORE LAGA TAAGAY KASOO HORJEEDKA JEELKA WEYN EE HARGEYSA, LOONA BIXIYAY WAQTIGAAS 26 JUNE, HADASE UU KU YAALO MASAAJID KAMA MIDA KUWA MAGAALADA UGU WAAWEYN, ISLA HABEENIMADII WAXAA KALOO LAGA TAAGAY BEERTII XORIYADA.

2- HOOYADII FANKA— HAREYSA WAXA KALOOY TAHAY HOOYADII FANKA, AHNA RUNTII MAGAALADII UGU HOREYSAY EE IDAACAD SOMALI KU HADASHA LAGA FURAY OO LA ODHAN JIRAY, RADIO GODIR, AHNA HADA MEESHAN TAAR DHEER LA YIDHAA EE DHAKHTARKA WEYN KASOO HORJEEDA, RUNTII WAXA MUDAN IN LA XUSO INAY FANKA HARGEYSA KA BILAABMAY AY QAYB WAYN KA QAATEEN, DADWEYNIHII REER SOMALILAND EE CADAN DAGANAA, OO UU KA MID YAHAY CABDILAHI QARSHE, OOAH AABIHII FANKA, KANA MID AHAA KOOXDII SOMALI U HOREYSAY OO LA ODHAN JIRAY, WALAALO HARGEYSA, MARKII DAMBANA LOO BIXIYAY WAABERI A, KOOXDAAS WAXAA KA MID AHAA, XUSEEN AW FARAX, MAXAMED AXMED,MAXAMED YUSUF,MAXAMED SALEEBAAN, CUMAR DHUULE, SAXARDIID JABIYE, CISMAAN GACANLOW, GUROONJIRE, SHAMIS ABOKOR GUDUUDO OO AHAYD GABADHII SOMALIYEED U HOREYSAY EE HEESTA, IYO QAAR KALE OO BADAN, LIXDANKA WIXII KA DANBEEYAYNA RUNTII WAXAY HARGEYSA NOQOTAY MEESHA AY KASOO BAXEEN FANAANIINTA UGU WAAWEYN SOMALIDA.

FANAANIINTAA TIRADA BADAN EE KASOO BAXDAY HARGEYSA WAXAA KA DANBAYSAY MASKAX WEYN OO AH ABWAANADII CURINTA SUUGAANTA QAYB WEYN KASOO QAATAY WAXAANA KA MIDA.

CALI SUGULE
XUSEEN AW FARAX
SAXARDIID JABIYE
YUSUF X ADAN
CABDILAHI QARSHE
XASAN SH MUMIN
HADRAAWI
CABDI QAYS
XASAN GANAY
CABDI IIDAAN
HURYO
CISMAAN ASKARI
AXMED SALEEBAN BIDE
CALI SALEEBAAN BIDE
DACAR
CABDI CALI WAYD

IYO RUNTII QAAR KALOO BADAN OONAN HALKAN KUSOO KOOBI KARAYN, AYNU ODHAN KARNANA WAA UDUB DHEXAADKII FANKA, ILAAHAYNA AAN UGA BARYAYO INUU U NAXARIISTO INTOODA DHIMATAY, XUSUUS WANAAGSANA MAANTA INOOGA TAGAY IYO WAXAYNU KU FAANI KARNO.

MAGAALADA HARGEYSA WAXA KALOOY LEEDAHAY HEESO GAARA OO HARGEYSA LAGU XUSUSTO, WAXAANA HEESHAA KA MIDA, RUNTII AAN ODHAN KARAA WAA HESTA UGU CAANSAN HEESAHA HARGEYS I ISKEED U LEEDAHAY, HEESTA SAHRA AXMED QAADO EE AH.

HARGEYSAAY HA DHEELIYIN , HA DHALTAAMIN WALIGAA

WAXAA KALOO IYADNA XIISO WEYN LEH HEESTAA SAALAX QASIM QAADO EE AH

BEERTII XORIYADAAY BAXSANEEY HARGEYSAAY

WAXAA KALOO IYADUNA JIRTA HEES UU QAADO CABDIRAXMAN DHEERE

DHALINYAROO HAREERIYA HAANSHAARTA SUUQYADA TII LAGU HUBSADAYEEY, HARGEYSAAY.

WAXA KALOO IYADUNA JIRTA HEESTII YUSUF X ADEN SAMEEYAY EE CABDIQAADIR JUBA QAADO

AYAAD SHARAFTEEDA LEEDAHAY HARGEYSAAAY

IYADOO HADABA AY FANAANIINTA SOMALIDU BADNAAYEEN AYAA WAXAA JIRAY FANAANIIN SI GAARA U DAGANAA MAGAALADA HARGEYSA , OO DAADIHIN JIRAY RUWAAYADAHA LAGU SOO BAN DHIGI JIRAY TIYAATERKII WEYNAA EE HARGEYSA , WAXAANA FANAANIINTAA KA MID AHAA, XASAN GANAY, CISMAAN ASKARI, MEECAAD MIIGANE, HURYO, MAXAMUD MAXAMED CIGE, CARAALE, DHABARLOW, AXMED GACAYTE, SAHRA AXMED, AAMINA CABDILAAHI, KHADRA DAHIR, XASAN AADEN OO MUDO BADAN JOOGAY IYO QAAR KALE OO BADAN.

HADABA MARKII DAGAALKII WADANKA KA BILAABMAY TALISKII KALIDII TALIYAHANA DAGAALADAAS AY KAGA XOOG ROONAAADEEN, JABHADII WADANIGA AHAYD EE SNM, AYAA SIYAD BARE WUXUU BILAABAY INUU DUQEEYO MAGAALADA HARGEYSA, SHICIBKII DAGANAA EE GEESIYAASHA AHAANA UU DIYAARADO KU BAM GAREEYO, MAGAALADANA BUR-BUR WEYNI SOO GAADHAY, DAD TIRO BADAN OO SHICIB AHINA KU DHINTEEN, HADABA MARKII SOMALILAND DIB ULA SOO NOQOTAY GOONI ISU TAAGEEDII, SOMALILAND XOROWDAY AYAA HARGEYSA DIB U DHISANTAY, RUNTII MAANTA MARKAAD TAGTANA IS ODHAN MAYSID XABAD RASAASAA KA DHACDAY MAGAALADAN, WAXAANAY NOQOTAY MAGAALO AAD U WEYN, DHISMAYAAL BADAN OO QURUX BADANINA AY KU YAALAAN, WAXAANAD KU ARKAYSAA DIYAARADII MAGAALADA DUQAYSAY OO TAALO LA DUL SAARAY OO SAMEEYAY DADKII SHICIBKA EE XASUUQU KASOO GAADHAY MAGAALADA, HARGEYSA OO MAANTA DADKA DAGAN LAGU QIYAASO ILAA 1 MILYAN QOF, WAXAY KA KOOBAN TAHAY 5 DAGMO OO KALA AH.

26KA JUNE
GACAN LIBAAX
KOODBUUR
AXMED DHAGAX IYO
MAXAMUD HAYBE.

WAXAA KU YAAL MAGAALADA LABA TELEVISION OO KALA AH, HARGEISA TV OO MADAXBANAAN, IYO SOMALILAND TV OO DAWLADU LEEDAHAY, WAXAA KALOO SI WEYN LOO DHAGAYSTAA RADIO HARGEYSA, OO AH IDAACADA SOMALI UGU CAANSAN, QAYBTII AY KASOO QAATAY FANKA DARTIIS, WAXAA KALOO MAGAALADA KASOO BAXA JARAAID BADAN OOY KA MID YIHIIN, JAMHURIYA, HAATUF, MAANDEEQ, OGAAL, DHAMBAAL , GEESKA AFRICA IYO QAAR KALE, WAXA KALOO MAGAALADA KU YAAL AIRPORTKA OO SI QURUX BADAN LOO DHISAY LAGUA MAGAACAABO, EGAL INTERNATIONAL AIRPORT, WAXAA KALOO KU YAAL HUTELO CASRIYA OOY KA MID YIHIIN, AMBASSADOR, MANSOOR, HARGEYSA CLUB, STAR , HAMDI, IYO HUTEELKII UGU DADA WEYNAA HARGEISA EE ORIENTAL HUTEL, WAXA KALOO KU YAAL RESTAURENTS BADAN OOWAX LAGA CUNO KANA MID YIHIIN, XARAF, ARAWEELO, ZAMBIZI, BILE, HADHWANAAG, WAXAA KALOOD KU ARKAYSAA MAQAAXIYO YAR YAR OO MAGACYO LAGU QOSLO LOO SAMEEYAY SIDA LABA ISKU XIGA OO MIDNA LA YIDHAA, BURCAAN KA IMID, KA KALANA LA YIDHAA , WAA YEELKADAA, WAXAA KALOO JIRA MID KALOO LA YIDHAA MANAAN WASIIR NOQON.

ANIGOON HAREYSA TAARIIKHDEEDA HALKAN KUSOO KOBI KARAYN, WAXAY HARGEYSA MAR LABAAD KA GASHAY KAALINTA KOOWAAD WAXYAABIHII AY HORE CAANKA UGU AHAYD SIDA, FANKA,NABADGELYADA, HORUMARKA, MAANTANA HARGEYSA WAA CAASIMADA SOMALI UGU HOREYSA, MARKA DHINAC WALBA LAGA EEGO, QOF KASTA OO TAGANA AY LAYAAB KU NOQOTO SIDAY HARGEYSA HORE UGU MARTAY WAXAANAN LEEYAHAY.

HARGEYSAAY HA DHEELIYIN HA DHALTAAMIN WALIGAA.

NB..FANAANIINTA WAXAAN MAGACAABAY INTII HARGEYSA U BADNAYD , LAKIN QAAR BADAN AYAAN KA TAGAY, OO RUNTII MAGAC WEYN KU LEH FANKA SOMALIDA.

MAHAD ILAAH BAA LEH, NAXARIISNA NABIGEENII BAY U SUGNAATAY(CSWS)
[[category:hargaysa]] 
[[category:Somaliland]]
[[Category:Caasimadaha_afrika]]
{{Magaalooyinka Gobolka Woqooyi Galbeed}}
http://so.wikipedia.org/wiki/

[[af:Hargeisa]]
[[ar:هرجيسا]]
[[be:Горад Харгейса]]
[[bg:Харгейса]]
[[br:Hargeysa]]
[[ca:Hargeisa]]
[[ckb:ھەرگیسا]]
[[cs:Hargeysa]]
[[cy:Hargeisa]]
[[da:Hargeysa]]
[[de:Hargeysa]]
[[en:Hargeisa]]
[[eo:Hargejso]]
[[es:Hargeisa]]
[[fi:Hargeisa]]
[[fr:Hargeisa]]
[[he:הרגייסה]]
[[hr:Hargeisa]]
[[hu:Hargeisa]]
[[id:Hargeisa]]
[[it:Hargeisa]]
[[ja:ハルゲイサ]]
[[ko:하르게이사]]
[[ku:Hargeisa]]
[[la:Hargeysa]]
[[nl:Hargeisa]]
[[no:Hargeisa]]
[[pl:Hargejsa]]
[[pnb:هرجيسا]]
[[pt:Hargeisa]]
[[ro:Hargeisa]]
[[ru:Харгейса]]
[[sco:Hargeisa]]
[[sh:Hargeisa]]
[[sr:Hargeisa]]
[[srn:Hargeysa]]
[[sv:Hargeisa]]
[[sw:Hargeisa]]
[[tr:Hargeisa]]
[[uk:Гаргейса]]
[[war:Hargeisa]]
[[zh:哈尔格萨]]
