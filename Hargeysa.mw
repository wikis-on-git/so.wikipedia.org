'''Bilowgii degitaanka
magaalada Hargeysa''' Qaybta 1-aad

''Waa xidhmo qoraallo ah
oo ka hadlaysa bilowgii degitaanka magaalada Hargeysa, uuna soo diyaariyey
qoeaaga weyn ee'' 
Chief
Aqil Abdulrahman Hassan Haji Adan
Ludvika Sweden

1835 kii oo Suldaankii ugu horeeyey
lagu Aasay Magaalada Hargeisa, Suldaan Hassan Suldaan Farah Suldaan Guleed.''<br>
Q''ormadan Maanta inta aanan u gondo degin, Waxan si kooban u xusi
doonaa Taariikhdii iyo Hab Dhismeedkii Saldanada Guud ee ugu horeysay, kana
hana qaaday Somaliland iyo Maraaxilkii kala duwanaa ee ay soo Martay min 1722
kii oo Suldaankii ugu horeeyey la caleemo saaray Suldaan Guleed Cabdi Ciise
Dhamal  Illaahay Haw Naxariistee.

'''Muddadu Suldaan Kastaa uu
Xilkaa Hayey:-'''
# Suldaan Guleed Cabdi Ciise                         1722 - 1782                  60 sanno
# Suldaan      Faraax Suldaan Guleed Cabdi    1782 - 1832                  50 sanno
# Suldaan      Hassan Sul. Farah Sul. Guleed   1832 - 1835                  03  sanno
# Xilli      Korintii Suldaan Diiriye                            1835 - 1838                  03 sanno
# Sul.      Diiriye Sul. Hassan Sul. Farah                1838 - 1942             104 sanno
# Sul.Abdillahi      Sul.Diiriye Sul. Hassan         1942 – 1967                  25 sanno
# Sul.Rashid      Sul.Abdillahi Sul. Diiriye               1967 – 1969                  02 sano
# Sul.      A-qadir Sul. Cabdullaahi Sul. Diiriye   1969 - 1975                  06 sanno
Hab dhismeedka Saldanaddu waxa ay ku qotontay oo garbaha iyo
hareeraha ka taagnaa bulasho weynta culimadii, cuqaashii, ciidankii iyo
xooggii, waxgaradkii iyo xoolo dhaqatadii. 

'''(1) Suldaan Guleed Cabdi
Ciise'''

Waxa uu xilka hayey '''60 sanno''', ahaana
Suldaankii 1-aad sida Taariikda lagu xusay, waxa uu ahaa halyeygii ugu wax
qabadka badnaa, hormoodkana ka ahaa hayaankii dheeraa ee beeluhu kaga soo
baxeen dhulka ballaadhan ee Gubanka ah ee lagu soo gaadhay dhul daaqsimeed iyo
biyo. 

Suldaan Guleed iyo aabihii-ba waxa ay ku aasan yihiin banka '''Aroori''' ee '''Burco'''dusheeda ah. La taliyaha
suldaankuna waxa uu ahaa '''Sheekh Magan
Hassan Abdi.''' 

'''(2) Suldaan Faarax
Suldaan Guleed Cabdi'''   (1782-1832) '''<br>
<br>
50 sanno ayuu suldaan ahaa,''' 
Suldaan Faarax waxa uu xilkaa hayey '''50
sannadood''', intii uu suldaankaa ahaana waxa u suurto gashay bilawgii
qarnigii 18-aad in uu saldanada dejiyo dooxooyinka'''Hargeysa''', waana Kobta uu ku dhashay '''Hassan
Suldaan Farah''', kuna barbaaray, Qur'aankana uu ku bartay dooxooyinkaas Hargeisa. 

Sidaan Qormadii hore ee 14/12/10 aan ku soo bandhigay, Suldaan Farah waxa xilka
u fududeeyey xidhiidhkii uu la lahaa Caalamu Al-Carab Iyo Culimadii garabka ka
taagneyd ee aqoonta diinta ku hagaysay, ciidan boqor oo dhisan iyo dadkiisii.

Suldaanka waxa sannadkii '''1805-kii''' uu suurto
gashay in uu guto waajibkii Xajka iyada oo ay weheliyeen dad badan oo ay ka mid
ahaayeen '''Sheekh Cali Sheekh
Magan Hassan''', waxayna ka gudbeen '''Cadan''' iyo
dhulkaa dheer ee Yeman iyo'''Sucuudiga'''. Muddada
uu suldaanku soo gudanaayeyn Xajka, waxa ku-sii-sime ahaa oo xilka sii hayey '''Giire Mohamed Fiqi Yussuf'''. 

''Bilawgii Degitaanka
Hargeisa iyo Aasaaskeedii'''''<br>
<br>
'''
Hargeysa waxay markii ugu horreeysey la so degey bilawga xiligii '''Suldaan Farah Suldaan Guleed''' oo ku
beegan 1800, Illaahay haw naxariistee Suldaan Farah waxa uu ku aasan yahay '''Lafa Ruug''', waxana uu ku baxay gacan
Ibnu Adam oo ahayd huwan la odhan jiray '''Solo
Gudub''' oo deeganka ahayd. 

Dilkaa suldaanku waxa uu soo dedejiyey weeraradii ugu cuslaa ee abid ciidamadii'''Boqor''' ay
qaadaan ee dhulka ugu badan ay ku hantiyeen una badnaa dhulkii aynu 1988-kii ku
qaxnay ee lagu nagaaday. Ciidankaa Boqor waxa abbaan duule u ahaa '''Jamac Yuusuf Oog''' (Jaamac -Yey) soona gaadhay
Suldaan Diiriye; 


''Dib u eegid:- Degitaankii Hargeysa iyo Suldaan Faarax''
* '''Risaalaadkii      Suldaan Farah iyo Sheikh Saqr Bin Mohamed Al Qaasimi ay is weydaarsadeen,      xiligaas oo Saldhigga Saladanadu ay Hargeisa.'''
* '''Labada      Ceel ee Xakamane iyo Af Weyne ee qodnaa xiligii laga kicinaayey bulshadii      Deganeyd ee ila hadda Raadkoodii sii jiro ee muuqda kuna yaala agagaarka      Qabriga Sheekh Nuur.'''
* '''Cabdi      Hurre Suldaan Farah oo maanta Nool, Miyir iyo Xasuusna qaba, Boqol sano      jira, Boqol ka horeeyeyna  taariikhdeeda haya.'''
* '''Waxa      sidoo kale nool Farah Cali Geedi oo Geelii Indha Badane Taariikh      ballaadhan ku lahaa oo Boqol kor u dhaafay.'''
* '''Waxa      Raggaa aan tilmaamay la Ilmaadeer ahaa Haji Abdi Hussein Yussuf oo      Qaamuuska Qaranka Somaliland ah, Miisaan weyna ku leh Taariikhda      somaliland iyo qabaailka Somaliyeed ee Jaarka aynu nahay.'''
* '''Dhulka baacaa iyo      Ballaadhkaa leh waxa lagu hantiyey cudud iyo waran caaradii.'''
* Meel aan Saldanadu degin iyo dhul aan Ciidan Boqor      qabsanin, Isaaq ma hantiyin mana degin.
* Waxa      xusid taariikheed mudan in aynu ogaano beelaha qaybta libaax ku lahaa      awoodi lagu hantiyey Ceelka Hargeisa ee barakaysan, maantana ah caasimadda      dalka S/Land iyo nawaaxigiisa, in ay ka mid ahayd beesha Arab Sheekh      Isxaaq (Cumar-Arab) iyada oo xiligaas ay labada beelood iyo Ayuub Sheekh      Isxaaq ay lahaayeen heshiis, in wadajir lagu xalaaleeyo dhulkan oo laga      riixaayey beelaha aynu ood wadaagta ka nahay dhinaca Hawd ee weli aynu      geela kala qaadno.
'''(3) Suldaan Hassan
Suldaan Farah Suldaan Guleed''' (1835-1838)

Suldaan Hassan wuxu ahaa suldaankii ugu horeeyey ee ku dhasha Hargeisa, waxa
kale oo uu ahaa suldaankii kowaad ee lagu aaso Hargeisa '''1835-kii''', waxana uu ku aasan yahay
xabaalaha Salaadiinta ee ka soo hor jeeda dugsiga hoose dhexe ee '''New Hargeisa'''. (Rees School). Waxana
isku meel ku duugan afar (4) suldaan oo is dhalay. 

Muddada kooban ee suldaan Hassan uu xilka hayey, kobta uu ku aasan yahay waxay
caddeyn iyo lama sheegtaan u tahay in Hargeysa ay deganaayeen saddexda beelood
ee aan kor xusay ama '''Ciidagale''', '''Arab''' iyo '''Ayuub''' in ka badan'''50 sanno, ka hor''' inta aanu
Iman Sheekh Madar. Halka beeshii '''4-aad''' ee
waqooyi bari ka soo degtay Hargeysa ay ahaayeen '''Isxaaq Carre Siciid'''. 

'''(4) Suldaan Diiriye
Suldaan Hassan Suldaan Farah''' 1838-1942

Suldaan Diiriye oo ahaa Suldaankii ugu da'da yaraa uguna muddada dheeraa, ayaa
ahaa 13 jir kolkii uu aabbihii dhintay. Waxa loo saaray guddi ( Lajnad ) ku
sinta inta uu 16 jir gaadhaayo, waxana '''1838-kii''' lagu
caleemo saaray ceelka Hargeisa. 

Waxa aan qormada saddexaad idin soo gudbin doonaa taariikhdii dheerayd ee
suldaanka oo ay soo gelidoonto '''Imaatinkii
Ingiriiska''', '''Imaatinkii Sheekh
Madar'''iyo tii '''Lord Delamere''' iyo
weliba sidu ugu gudbay Kenya iyo ciddii dal marisay.

Dhammaan inta dhimatay ee magacyadooda aan ku xusay qoraalkan, waxan Illaahay
ka baryayaa inuu naxariistii Janno ka waraabiyo   

Aammiin. 

Waa innoo mar kale iyo qormada saddexaad oo aan soo gaadhsiin doono ilaa
suldaan '''Abdi-Qadir''' oo
dhameyd 137 sanno.

<u>Cali Xidig Dacar Maxamood..</u>[[Category:Hargeysa]]
[[Category:Somaliland]]
[[Category:Caasimadaha afrika]]
