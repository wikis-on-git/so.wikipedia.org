{{Infobox settlement
|official_name = Hargeysa
|native_name = {{native name|so|Hargeisa}}<br />{{native name|Ar|هرجيسا|italiano}}<br />{{small|''{{transl|it|ALA-LC|Hargeisa}}''}}
|settlement_type = Magaalada 
|image_skyline = Hargeisacitycentre.jpg
|image_size = 350px
|image_caption =
|nickname = 
|image_flag =
|image_seal =
|image_map =
|mapsize =
|map_caption = Location in Somalia.
|pushpin_map=Somalia
|coordinates_display = inline,title
|coordinates_region = SO
|subdivision_type = Dalka
|subdivision_name = {{flag|Soomaaliya}}
|subdivision_type1 = [[Somaliland|Gobol]]
|subdivision_name1 = [[Woqooyi Galbeed]]
|government_footnotes = 
|leader_title = [[Duqa]]
|leader_name = <nowiki>Cabdiraxmaan Maxamuud Caydiid (Soltelco)</nowiki>
|leader_title1 =
|leader_name1  =
|area_magnitude =
|area_total_sq_mi =
|area_land_sq_mi =
|area_water_sq_mi =
|area_total_km2 = 1,127
|area_land_km2 =
|area_water_km2 =
|population_as_of = 2011
|population_urban =
|population_note =
|population_total = 2,259,850
|population_footnotes=
|population_metro =
|area_metro_km2 =
|area_metro_sq_mi =
|population_density_km2 =
|population_density_sq_mi =
|timezone = [[East Africa Time|EAT]] (Bariga Afrika|EAT)
|utc_offset = +3
|latd= 9|latm= 33|lats=|latNS=N
|longd= 44|longm= 03|longs=|longEW=E
|website =
|footnotes =
}} <!-- Infobox ends !-->
'''Hargeysa''' ({{lang-en|''Hargeisa''}}, {{lang-ar|هرجيسا}}
===Bilowgii Deegaanka Hargeysa   ===

                                        Gabayadii Cige Jamac iyo Warsame - Qoob Adhiil

Bari hore oo aad u fog ayay Reer Xaamudka iyo Bah Gobado is qabteen. Nasiib daro tariikhdii arintu dhacaday ayaan hubaal loo garanayn, laakiin odayaashu waxay ku qiyaaseen barigaa labada reer ee qaraabada ahi iska horyimaad in ay ahayd wakhtiyadii dagaalkii kowaad ee dunida ka dhacay ama sanada dhowr ah dagaalka dabadii.

Arinkaa labada reer ku gorgortameen iyo maandhaafku wuxuu ka dhacay ee sababay in ay isku gabayaan labadaa oday Cige iyo Warsame Qoob Adhiile, waxa xogogaal u ah, inooga waramaya Maxamed Cige Jamac oo uu Cige aabo u yahay. Maxamad Cige aabihii Cige Jaamac ayuu dhacdadan uga soo joogay.

Nin la yidhaahdo Maxamad Gubadle oo bah Gobo ah ayaa waxa uu watay sac uu damacsanaa in uu u iib geeyo Bulaxaar. Maxamed Gubadle marka uu Bildhaalay marayo ayuu sacii ka diday. Nin isna la yidhaahdo Yuusuf Shabeel oo Ree Xaamud ah, oo markaa isna meesha marayay ayuu ku yidhi inaadeer sac ii celi sidii la is odhan jiray. Yuusuf Shabeel oo nin aad u xoog badan ahaa ayaa sicii madaxa ka maray oo ku soo celiyay xeradiisii. Yusuf sacii ayuu xeradii ku hor joogsaday. Maxamad Gubadle ayaa soo gaadhay Yuusuf oo saci xeradii ku horjooga, oo ku yidhi Yuusuf inaadeer aan saca xidhee ii horjoogoo iskana ilaali sacu wuu didsanyahaye. Yuusufkuna nin lo' dhaqankeeda yaqaan muu ahayn oo sacii ayuu bud la horjoogsaday. Markuu Maxamad Gubadle is yidhi sacii xidho ee u taabtay ayuu sacii ninkii Yuusuf Shabeel ee kadinka xerada ku horjoogay ku soo booday. Yuusufna budkii uu haystayboo labada gees dhexdooda sacii kaga duftay. Sacii ayaa intuu samada u booday ninkii Maxamad Gubadle dusha kaga dhacay. Maxamad Gubadle markii uu sacii dusha kaga dhacay, ayuu ka jabay bowdada. Markaas Bildhaalay oo magaalo noqotay oo ilyartu isqabatay ayaa shilkaa dhacay owgii la isugu yimid. 

Yuusuf Shabeel reerku ka dhashay oo Ree Xaamuda iyo Maxamad Gubadle reerkiisii oo Bah Gobo ah ayaa ninka jabay arinkiisa ka wada hadlay. Reer Xaamudkii ayaa Bah Gobo ku yidhi, ninkan jabay waanu qabnaa sidii la arki jiraye anakaa kabanayna hadii ala yidhaa, wakhti galiileedna way ahayd oo la soo hayaamayo oo dhulku gulul yahay. Odayaashii Ree Xaamud waxay ku yidhaahdeen odayaashii Bah Gobo halkan ku kabi maynee ninka waanuu qadaynaayoo waanakan rarabtii u soo goynaynoo waxaanu ku kabaynaa halkaa qabow ee Beeyo Cadalay. Odayaashii Bah Gobona waxay yidhaahdeen ma ogolin oo anakaa ninkan jaban qaadaynoo waxaanu ku kabaynaa Agabar. Hadalkii ayay labadii reer isku yar celceliyeen. Ree Xaamudkii ayaa ku yidhii Bah Gobadii, waar dhulku waa gulayle, ninkan jaban inta aad Agarbar kusii wadaan ayuu kala qudhmi oo wuu dhimane ka daaya. Nimankii Bah Gobo ayaa diiday oo yidhi ma yeelayno. Markuu hadalkii halkaa marayo ayay nimankii Ree Xaamud yidhaahdeen, hadii aad ninkaa dhaawaca sidaa ku qadaan oo uu dhinto anaka nama khuseeyo. Nimankii Bah Gobo waxay ugu jawaabeen WAABU DHIMAN WAAYAY. 

Ree Xaamud hadalkaa odayaashii Bah Gobo yidhaahdeen way qaadan kariwaayeen oo may jeclaysan. Sidaas ayay Bah Gobadii ninkii dhaawac ahaa ay ku qaateen oo ay ku ambabexeen. Agabarba inta anay gaadhin ayaa ninkii jabnaa naftii kaga baxday oo uu ku geeriyooday. Sidaasi markay dhacday ayaa mudo dabadeed rag tobaneeyo ka kooban oo Bah Gobo ah Cali iyo Maxamuud ka kooban ayaa Ree Xaamud u yimid ayagoo magtii Maxamad Gubadle u socoda. Ree Xaamud waxay horeba u goosteen oo ay goÃƒÆ’Ã‚Â¢ÃƒÂ¢Ã¢â‚¬Å¡Ã‚Â¬ÃƒÂ¢Ã¢â‚¬Å¾Ã‚Â¢aansadeen in aanay magtaa bixin, mar hadii ay Bah Gobo tidhiba WAABU DHIMAN WAAYAY, dhulkoo gululna ay ninkii dhawaca ahaa rareen. Ree Xaamud Bah Gobo waxay ku yidhaahdeen mag idiinma hayno, ee hadii aad ka qarmi waydaan na soo ashkateeya. Bah Gobona waxay ugu jawaabeen, maanu waalannahay marka aanu Ree Xaamud soo ashkataynayno. U jeedado waxa weeyi Ree Xaamud magta Xoogbaanu kaga qaadi doonaa. Ree Xaamudna waxay ugu jawaabeen, xoog aad ku qaadaan iyo ashkato aad nagaga qadaan mooyaane intaasay dhaari naga tahay in aanaan mag idin siinin.

Halkaa marka uu arin marayo ayaa Qoob Adhiile oo Gabayaa Bah Gobo ahi Ree Xaamud u soo gabyay. Wuxu yidhi :


Dayax iyo daruuraha haday kala dhex duugayso

Sida haadka duula iyo haday wada dayuurowdo

Daf hadaad tidhaahdaan wabiga doosha lagu dhaafo

Dalka xabashiyeed iyo haday digo ka eedaanto

Daaraha mareexaan hadii deeqa lagu oodo

Oo dir iyo daarood kulmo oo dayrna lagu meersho

Doonyaha hadaad halbsataan dabay u dhoofaya

Dakadaha cadmeed iyo hadii macala loo dayro

Inta labada duubi ee Bah Gobo Maxamad doonayso

Danabkii madoobaa intaa u jiifo dagalkiina

Gurigaad degtaan idinkoon nabad ku daaqayn

Duhur maa iska dhiibtaan xaqii kugu daliilyowye


Gabaygaa Qoob Adhiile nuxurkiisu waxa weeyi Reer Xaamudow nabad galyo dhulka ku daganaanmaysaan hadii aad magta iska bixin waydaan. Xoog ayaa kolayba la idinkaga qaadi ee nabadgalyo iskaga bixiya ayuu ugu baaqayaa Reer Xaamudka. Qoob adhiile isga oo sii balbalaadhinaya ujadadiisa, ayuu si cad ugu sheegayaa Reer Xaamud in ayna Bah Gobo sina uga samrayn dhimashada Maxamad Gubadle. Reer Xaamudna meel kasta oo ay tagaanba aan laga hadhi doonin ilaa inta ay bixinayaan magtaa Maxamad Gubadle.
Qoob Adhiile gabaygiisaa keysna wuu ka hanjabayaa, keesna Reer Xaamudka wuu ugu
hanjabayaa.


Waxa markaa u jawaabay Cige Jamac oo gabayaa Ree Xaamud ah
Wuxu yidhi :


Dood waxaan ka naqay xajadaa uu dala u noo keenay

Dood kalena waa aniga iyo duuni hadalkayga

Dayax iyo daruuraha tugaha duulay tagi waaye

Dabayshuna ma gaadho ee qofyahow daayimaa tahaye

Dad ku xidha hadaad leedahay ayaan lagugu daayeene

Duuflaal sidiisii adaga ayuunbaa u yidhi dabuutaase

Deelqaaf ninkii tiri yidhaa haatan lagu diidye

Dood kalena waa aniga iyo duuni hadalkayga

Kolkaad diriq dhabayseen adiga oo Maxamad doonaaya

Daba goroyo iyo waxaanu niil dacalka dhoomaha

Duleedkiina iyo kaayaga ayay dabac ka fooftaa

Waataa dambeedada la maray dayr cad kaan daqay

Daanshoodka waa kaa durduro dilaya naylaha

Garbadii dalooshay iyo il dheer buu dilaacsaday

Waa taan balaadh dacal ka furay dayrtan manta ah e

Dadkuna waa ogaa maalintaan dagayay meeshaas e

Koortaan dagaal eegayay ayuunbaad deeq na barideen e

Waa doobto caano ah waxaad naga dul joogtaan e

Anaguna anfaca waa dilaa kaaga dowdabay e

Maaraha digtiisaa qalbigu indinka duubmaay e

Waa bahal dil uun loo sitaa oo doqoni waydaa 

Darandoori dowr jeer haduu rag iska dayn waayay

Sidaydaa ninkii loo damcay ayaa diir libaaxla ah e

Dooyl iyo bombaaso iyo maan gaynin digiyo meel dheer

Dafna wabiga beeshay ma odhan doosha loo dhigay e

Hadaad doono leedahay arliga igamaad waydeen e

Dambi badanidee wadanahaa laga dambeeyaay e


Cige oo Qoob Adhiile ka jawaabaya gabaygiis, ayaa waxa u isna leeyahay hadii ay Bah Gobo Reer Xaamud damacsanyihiin in ay xoog magta kaga qaadi karayaan waxba ayay la hadhi. Deegaankana meela uga ma bixin ee waa anigaa wali degene waxba hala hadhine kaalay iga qaad. 


Qoob Adhiile ayaa gabay yar oo gaaban Cige ugu soo jawaabay oo la yidhaahdo MURAMAHA U DAAYA. Wuxu yiri :


Mudhka jaray marxaladii biji iyo malabkii laas dhuure

Idinka oon dhulkii dib u marayn muramaha u daaya

Inoo ina Shabeel malagan dhigay muramaha u daaya

Anigoo kolay kaa magdhabi muramaha u daaya

Cige ayaa hadana isaga oo Qoob Adhiile u jawaabaaya ku soo noqday gabaygii, oo soo tiriyay maansada la yidhaahdo MAAGISTA U DAAYA. Wuxu yidhi :


Mirir iyo magaadoole iyo malabkii laas dhuure

Malkadii buqeed iyo halkay miidho ka cabbaysay

Udubkaan sidii maalin guur aan kaa mudhbixinaayay

Nina ima mahiibsiin dhulkaan mariyay reeraha e

Anoon magan xigaalkaa ahayn maagista u daaya

Wanka madaxa wayn leh iyo iduhu mulug rag weeyaan e

Ma maroorsanine geelo waa mulug xalaaleed 

Maalkaa ilaah noo dhaqay ayaad murug ka qaadeen e

Anagoon dagaal maarsanayn maagita u daaya

Daarjiraha kugu maaran ayaad muruq ka roontiin e

Iyaga ayaydin miidhaan markaad midigta qaadaan e

Maalintii dixdaba waan ogaa sidaad u mudanteen e

Muslikuba mayeeleen sidaad ugu maleegteen e

Maadhiinka aniga oo sita oo midigta kaa jooga 

Oo madaxa kaa toogan gara maagita u daaya

Inta cadaygu meeshaa ku yaalo waa manfacataan e

Miiribaad cunaysaan hadii aad meherad leediine

Sunta geela lagu meeriyo ee kuraygu maadaysto

Kolka dirirta mayd badani goÃƒÆ’Ã‚Â¢ÃƒÂ¢Ã¢â‚¬Å¡Ã‚Â¬ÃƒÂ¢Ã¢â‚¬Å¾Ã‚Â¢o mudhana loo guuro

Taarane adoon maxaasanayna maagita u daaya

Malyuun iyo lag keen oo markaanu rag isla maandhaafnu

Anagoo mildhaawaha aqoona maagita u daaya

Macmacaanka madasheedu waa lagama maarmaan

Adigoo magaalada muraad culus ka miidaaya

Malkadii anoo kuu fadhiya maagita u daaya


Markay Cige iyo Qoob Adhiile labadaa gabay ee ahaa MURAMAHA U DAAYA iyo
MAAGITA U DAAYA iswaydaarsadeen, ayuu hadana Qoob Adhiile soo gabyay.
Wuxu yidhi :


Reer iidle waa kuwii ku miray sida mahiigaane

Miiskii iyo riyihii waa kuwii kaa maroorsaday

Waatanad idahan miidhan iyo maali jirin geele

Waatanad makan iyo lahayn meel la jiifsado

Abidkiinba miidaan laÃƒÆ’Ã‚Â¢ÃƒÂ¢Ã¢â‚¬Å¡Ã‚Â¬ÃƒÂ¢Ã¢â‚¬Å¾Ã‚Â¢aan baad u madhataane


Maansadaa gaaban markuu soo laliyay Qoob Adhiile,
Cige u soo jawaabay. Wuxu yidhi :


Maaweelo gabay waanigii maahir ku ahaa

Macnaheeda waataan iqiinay Maxamad Nuurow e

Waxaan kaga murba ay xaajadii muranka walayd

Bal I maqal tixdaan marinayeen miinka ka higaadshay

Midhiqir daatay maydkoo batay iyo miidho ololkeeda

Madaafiic dhacday iyo dabka oo la isku miisaayo

Abidkiinba reer aad mirteen lagama mawlayn

Waxa lagugu miiraa dagaal meel aad joogtaba e

Miidaan la'aan naagahaan meela galihayn
Marsin oodan wixii jiidhayaa mala rag weeyaan e

Madhiinka aniga oo sita oo murug taxaabaaya

Malaha heegankayguna ku muday maahir oon wado e

Mahiigaanka gaasga ah markaan kugu madoobeeyay

Een marcaskiinii la tagay maraqu laalaaday

Muruq miyaa iga dhacay raganimaan kaaga moobiyay e

Mise midho qalaad ood cuntaybaa meel ku galinaaya

Marag hadaad I waydiina waa maalintii tarar e

Gabaygan Cige wuxu tilmaayaa dagaal u Qoob Adhiile koob joog u ahaa ee geela lagaga dhacay. Halkaa markay marayso ayay Ree Xaamud halkaa Daba Yucubeed reeruhu degeen oo ay isku urursadeen. Qoob Adhiile ayaa soo gabyay, isagoo u jeedadiiso ay tahay Ree Xaamud way baqeeno arligiiba way ka qaxeen. Wuxu yidhi :


Afar iyo tobnaadkii markii adhigu guuraayay

Toobadda iyo ashahaadada markaad ka anfariiraysay

Gabaygani ma dhama, laakiin Qoob Adhiile wuxu u jeeday oo uu lahaa Ree Xaamud oo waxaba ku noolayn oo baqaya ayaa deegaankiiba ka tagay.

Ismaaciil Jibriil oo dhan iyo Nuux Ismaaciil oo markaa Bah Gobo garb siinaaya ayaa maalintaa meesha ku dhamaa. Sedex boqol oo nin ayaa Bulaxaar ka soo baxay, oo waxay goosteen oo ay yidhaahdeen nimankan Ree Xaamud aan culaysino. Boqorkiina Jigjiga ayaa laga soo kexeeyay. Ree Xaamudna waxa ay yidhaahdeen maanakaa nala culaysiyaa.
Todoba halaad ayay u qaleen. Niman Nuux Ismaaciilkiiya ayaa waxay ku yidhaahdee Ree Xaamud, waar inaadeer intan aad nagu sooryaysaan ayaa magta bixin lahayde miyaad magta iska bixisaan. Ree Xaamudna waxay ugu jawaabeen, waxaan nalagu lahayn oon xaq ahayn bixin mayno, ee idinku martaad tihiine waxaan idin siino cunna.

Intaa markii la iswaydaarsaday waxa gabyay Cige. Wuxu yidhi :


Afar iyo tobnaadkii markaan ku ashqaraarsiyay

Een urursaday een goof midkood ka ololaynaayay

Ismaaciil Jibriil maalintii uu umal wareeraayay
Xasan maalintoo ooyayay ee aamus laga waayay

Ergadiina maalintii aan ul iyo aabi kala daalay

Ashahaada wuu buxiyaa oo oday dhan weeyaane

Arbow ina Xergeeye ayaa ogaa iginbil kaygiiye

Adyad baanistaydii wixii aan adiga kuu gaystay

Afka Qabile iyo maalintii aad adadixii fuushay

Eed oomanaantii biyaha soo ag mari wayday

Itaalkayga iyo maalintaad aragtay xoogayga

Ilaahbaaban ku dhaariyay iyo ulognaheeniye

Iyo aaladuu nabi lahaa idil ahaanteede

Kol hadaad akhyaar tahay runtaa la intifaacaaye

Udbahaan ka guuray iyo markaad shidatay oodayda

Bal astee ardaagaad fadhiday aradadaa joogtay


Halkaa markuu gabaygii Cige mariyay, hadana waxa ku soo noqday Qoob Adhiile, gabaygiisu Qoob Adhiile had iyo jeer ma badnayn, laakiin manso yar oo gaaban oo halis ah, cayna u badan ayuu tuuri jiray. Wuxu yidhi :


Reer Xaamud dheen iyo wuxuu dhadi ka baaqaaba

Dhadhawaaqa geediga wuxuu dhan iga dhaafaaba

Aniguna dhawaaqa iyo waxaan gacanta dhowraaba

Gidigii Isaaquba wuxuu igu dhaliilaaba

Dhudhumada Ismaaciil waxay dhumuc yaraadaanba

Dhamoow Maxamad geerida wuxuu dhan ula jiifaaba

Koluunbaan dhigaha gaaban iyo dhaafin xoolaha e


Warsame ama Qoob Adhiile gabaygiisan uu leeyahay koluunbaan dhigaha gaaban iyo daafin xoolaha e, waxa uu ula jeedaa Reer Xaamud waa reer bariyoo aqal xarago malaha. Qoob Adhiile in ay inantoodu aqalkaa ayadu leedahayba kama uu fakirin. Dumar badan oo Bah Gobo ah ama Ismaaciil Jibriil ayaa u dhaxay Reer Xaamud.


Cige waxa uu helay fursad, isaga oo Qoob Adhiile u jawaabaya, tixraacayana dhigaha gaaban, wuxu yidhi :


Haday dhiguhu ii gaabanyiin dhixida weeyaane

Dhamidii Ismaaciil Jibriil dhowr gabaatiyaye

Aqal dhinacyo wayn oo haweenku aad u dhacadiidshay

Maxaad igu dhaliisheen hadii aad dhibi garanwayday

Dhawaq kalena xoolaha ayaan dhaafin buu yidhiy e

Waar hadii aan la I dhirbaaxayn afkuunbaa dhuri taqaaniin e

Dhaartiyo maxaa laga dhigaa dhaadashada beena

Cige gabayada geela iyo dagaalka ayuu caan ku ahaa. Qoob Adhiile oo aad ula yaaban geelan uu Cige mar walba soo hordhigayo ee gabayadiisa Cige had iyo jeer ku sheegayo. Maahir iyo madiix iyo car iga qaad. Markaa Qoob Adhiile waxa ay la noqotay in uu gabay ku yidhaahdo geelba malihidin. Wuxu yidhi :

Ilma Jaamac Gayr kuma murmaan mudh iyo heemaal e

Intay murug salaaxaan martida uma aloosaan e

Imikay maqaarkii riyaha meel u dhiga yaan e

Qoob Adhiile gabaygiisan, waxa uu ku soo hal qabsaday Cige aabihii oo la odhan jiray Jaamac Gayr.








Cige oo Qoob Adhiile gabaygiisaa hore ka jawaabayaana, wuxu yidhi :

Macne ayuu uu gabaygu leeyahay iyo moosin loo dhigo

Malkadiisa meel aan ahayn waanu marihayn

Hadii aad maqiiq uun tidhaa waad mushkulantaay e

Muran iyo mulaaq kuma baxee uunku kaa maqal

Afartaa ma meermeerinine miim ma ka higaadshay

Ma macneeyay bayd gaab ku wuu kala maroorshaay e

Tana maqal adaa u marag ah oon caawa kuu marin e

Mudha iyo madiix oo dhalay iyo maahir iyo luuli

Anagoon lahaynba maalintii aan weerar kugu miisay

Een kaa maroorsaday ayaanu muush u leenahay e

Kamay madhanin meeshay fadhiday maahir iyo good e

Maageerka laga buuxiyu ayaan maax ka dhamayaay e

Waa moholidaadii kuwaa lay matamiyaaye

Afartaa ma meermeerinine miim ma ka higaadshay

Ma macneeyay bayd gaabku wuu kala maroorshaaye

Tana maqal adaa u marag ah oo caawa kuu marin e

Adoo I maagan maalmihii hore eed Maxamad doonaysay

Manfaacaan ku siiyay iyo sidaan kuu murwaadaayay

Mood bixinayaa iyo wan wayn madarka gaynaaba

Marti sooris ilma Jaamac Gayr magane loo daaye

Afartaa ma meermeerinine miim ma ka higaadshay

Ma macneeyay bayd gaabku wuu kala maroorshaaye

Tana maqal adaa u marag ah oo caawa kuu marin e

Nin maqaarka riyaha u dhigaa muunadaa malahe

Marshinkuu ka saaraayo iyo wuxuu magaadaayo

Sidaaday madhaan ooy kabuhu midhifyo yeeshaan e

Muxuu muranku kuu tari duqyow mulayka daaqaaya

Gabaygan Cige isaga oo ka jawaabaya gabaygii hore ee uu
Qoob Adhiile ku tilmaayay ilma Jamac Gayr inaanay lahayn geel, ayuu Cige na Gabaygiisan ku sheegayaa in geela ay haystaanbaan yahay koodii ay kooxda Cige, kooxda Qoob Adhiile xoog kaga qaaday. Geelaa ay Reer Xaamuku dagaalka ku qaadeen waxa loo yaqaanaa Garbo Jabiye. Boqol halaad ayaa dooxa Bohol la yidhaa laka daadiyay oo ku dhintay, sidaasaana loogu bixiyay garbo jabiye. Waxa la sheegay Warsame oo ah Qoob Adhiile markuu gabaygan Cige maqlay in uu kabihiisii iska saray oo uu kor u lulay, yidhina Adowgaaba la cadaab ina Jaamac Gayr muxuu kabahayga eegay.


Halkaa markay marayso ayuu Cige dardar cusub la soo gacay oo uu gabaygiiba cid u oogolaan waayay, Ismaaciil Jibriilkiina kala qaybiyay. Malintii Daba Yucubeed Ismaaciil Jibriilku isku urursadeen ee sadexda boqol ee Nuux Ismaaciil Bulaxaar kaga soo baxay, ayagoo leh nimankan Reer Xaamud aan culaysino. Cige isgaashaan buuraysiga wuxu u arkayay in ay hiilinayaa. Reer Gadiigaa Bah Gobo ku yidhi waar nimankan Reer Xaamud anakaa qabane kharash keena. Bah Gobo kharashkii bay bixiyeen. Waxa dacday wax qabasha waa. Bah Gobadii ayaka oo ka xun wax qabashawaamkaa ayay calaacaleen. Cige markaasuu isaga oo ku laagaya Ismaaciil Jiriilka gabyay. Wuxu yidhi :

Abidkoodba halkay qadadu tiil waa u qalqaalaan

Qalalaasahay jeclyihiin qoom sokeeya ah

Anaa qaban markii uu ku yidhi wa isla qirateen

Qorshihiisa uunbuu wataye waa qatalanteene

Ha is qoomamaynin haldhaabaa idin qowlalaye

Halkaa maahmaahda la yidhaa ma tanuu haldhaana baql u soo kiraystay ayaa ku baxday. Dadku ma wada yaqaane nin Reer Gadiida ayay ku baxday maahmaahdaasi.





Cige isga oo gabaygii si wata, wuxu yidhi :

Gadiid iyo Shirdoon gabigba reer Yonis

Gidigii Ismaaciil Jibriil waa is guushadaye

Maxaa godobtayada Xanan sidoow geedo kuu mariyay

Reer Gadiid gabaygaa Cige markay maqleen ayuu Xanan Side Reer Xaamud ku yidhi magta waan idinla bixinaynaaye keena badhkiina. Reer Xaamudna Yeeli mayno ayay ugu jawaabeen. Halkaa markay arini maraysu Reer Yooniskii way cadhoodeen, oo
Macnihiiba noqday Reer Xaamud aan la dagaalano. Ildab ayaa diiday oo dagaalkii bajiyay. Reer Yooniskii ayuu ku yidhi ma Reer Xaamud ayaan la dagaalanaa waar cagta dhiga waxa ku hadlimaysaane. Ildab aanaa Reer Xaamud dawladda ka ashkataynaya ayuu yidhi. Dabadeena Ildab ayaa Reer Xaamud dowladda ka soo ashkateeyay. Garsoore Ingiriis ahaa oo la odhan jiray Waji Xun ayaa Reer Xaamud magtii ku xukumay.

Dhaqan ahaan Soomaalidu magta geel ayay ku kala qaataan. 
Reer Xaamud ayaa yidhi magta geel bixinmayno ee lacag ayaannu ku bixinaynaa. Markaasaa loogu jawaabay, lacagta keena tanaaba abaal lagu qabaaye. Reer Xaamud markay lacagtii bixiyeen ayuu
Qoob Adhiile gabyay. Wuxu yidhi :

Raran kama talaabsado raha iyo ri iyo neef keede

Ma riyoolihiibaa ku lumay rabaqsigii qaanta

Ma rubaabidii baa la dhigay rabadin loo xaadhay.

Cige ayaa dabadeena isaga oo soo af jaraya shilkaa labada reer ee sokeeyaha ah dhex maray, kuna saxeexaaya Qoob Adhiile, gabay arinka uu qarxinayo soo tiriyay. Wuxu yidhi :

Waataan indhaha kaa riday een kaa ogaan tagay

Arbow Maxamad waatii u yiilay aradkii waynaa

Waataad abow iya lahaad waa ingiraya

Waataad Ismaaciil Jibriil eeda kaliseene

Urursade irdihii Yoonis Nuux idil ahaantood

Ildab wuxuu sarkaalka ugu tagay umal daraadaaye

Awoodse malaha gaalada ninkii soo akaabsadaye

Kol hadaanan ku siinayn aduun adhi iyo geel toona

Oo aan itaalkaad lahayd ku ogolaysiiyay

Iska aamus ugu maad horayn aarsan kari waaye

Labadaa reer ee tolka ah, magtaa ay isku hayeen ee gabayadaa isugu hanjabayay, dagaal iskagamay hor iman. Maalin ayaa la isku soo cidama urusaday, maalintaana intii aanay cidamadu isasoo gaadhin ayaa tolka deegaanka joogay kala rogay. Maalintaa weerarku dhici gaadhay ayuu Cige ka gabyay. Wuxu yidhi :

Sidii aar qadooday oo wax badan qololka meeraayay

Oo waa qudiisee hunguri qaadashadu hayso

Qolka iyo haduu neef ku dhilo qaydarada duud ka

Uu qolo ilmaadeera ahayd qaanku kala laayo

Ooy qabax ku siiyaan intoo agafka loo qaato

Kolkuu qiijimaad baxo libaax qaradii weeyaane

Qowdhankii soo baxayaa fuluhu qaran ka yeeshaaye

Ana qaabadaasaan ahaa qaafilyow shalaye

Qolqolada markaad soo gashee aan qaraxshay maadhiinka

Adoon qaamud kaa galin kol baad soo qatalanteene


Markii magtii Reer Xaamud lacagta u baxsheen ayuu Cige gabaygii ugu dambeeyay soo mariyay. Gabaygaa wuxuu Qoob Adhiile ugu tilmaamayaa geelii iyo xolihii magta ku wanaagsanaa.
Wuxu yidhi :

Qamaamuurta gabay waanigii qaari ku ahaa

Qalbigayga wow qod iyo low qawlka maansaduye

Abidkayba qalooc uma tirsho ee waan qotomiyaaye

Waan qalin dareeyaa tixidaan qaarib leeyahaye

Qusur lakuma dhaco meel haduu qoor ka dhow yahaye

Qarkaa lagaga maydhaa hadaannu qabar ku saarnayne

Markabkuna qiyaasbuu sitaa oo loo qotomiyaaye

Qiimalaa hadaad tal istidhaa waad qatalantaaye

Alayloonu igu qaaribayn qoob adhiiluhuye

Qowl iyo idiin iyo idaha qarada waa wayn leh 

Qalas heenso lagu soo guray iyo quruxda maadhiinka

Uma quudhin xoolaha wixii qadasho lahaay

Qola xumi haday leedahay ayuu qaar iryi lahaa

Ka quleeye qaalmihii ratigu qayb u roorsaday

Waanigaa qadoodiga ka diray qaayib iyo good

Iga walaanan qorsheeyeen rubeed qiimigeedane

Ha yeeshee waji xun baa I qasbay ee maad qaraacdeene

Waxar qabada iyo nayl xun baan kaga qaan baxaye

Qayd qayd u qaata oo hadaba qoomomo la'aada

Oo ku qaxweeya waataad waxbadan ka qatanaydeene

Hadii kale qudhaadaa xigi ee qayli waligaaba.

Halkaasaa labadaa oday ee gabayaga ahaa ee labada reer ee tulka ah ka soo kala jeeday ay ku gabagabeeyee gabayadoodii. Waxa la sheegay labadaa gabayaa Cige iyo Qoob Adhiile oo aad u gaboobay, indhahana aan waxba ka arkayn in ay mar wada deganaayeen Ilinta Dhexe, dadna ayaku isugu jeclaayee. 

Cige wuxuu caan ku ahaa oo uu bilad ku sitay gabayada geela iyo dagaalka. Isaga oo qola kale oo ayana sokeeya ah oo bari la is diriray waxa u sheegaya oo warmaha dhiigaynaya ayuu gabay tiriyay. Gabayaagii Caanka ahaa ee Aflowna madasha ayuu joogay. Markuu maqlay Gabayadii ay isu tirinayeen Cige iyo Qoob Adhiile ayuu Aflow yimid, isaga oo leh waar ninkiinan gabayada is isku tuur tuuraysaan niman dagaal arkayba ma tihidin. Aflow wuxu yidhi anagu furinta dagaalkaanu joognaayuu haayuu weeyi, Aflowna waa nin reer ooga ah. Aflowna waxa keenay Bildhaalay Gabayaadaa labadii Oday isku tirinayeen oo uu maqlay. Cige oo warmaha dhiigaynaya, Aflowna u sheegaya in ay dagaalka yaqaanaan ayaa gabyay. Wuxu yidhi :

Col hadaad gasho ood labada waran dhiiga ka casayso

Casar dabadii koortuu sanguhu cawl ka fududaado

Uu sida haldhaa coorimaha caga cagaynaayo

Adoo cidhif dagaal soo rogay oo ciiro iyo qiiq leh

Adiga oon cabsoonayn fulahaa ciidataalo leh e

Kob ciloon adoon marin hadii lagu canaanteeyo 
Curcurada rogaal culus hadii aad ciida kaga goyso

Cadha bootaduu kula tagaa caaradaa hore e

Cadradiina kii qabay haduu caynab kula gaadho 
Goortuu casabadaa noqdo ayaa laga cileeyaaye
Kuwan waan ciyaar siinayaa oo waa colkii I xigay 

Rag nigaanu tulumo iyo cashiiro cayna noqon wayno

Ma candado ee inaan ciijiyaa camalkay weeyi

Cige Aflow wuxu gabaygaa ku tusinaayay in dagaalka iyo farda fuulkaba ay caan ku yihiin, dhaqankii gacalnimada iyo ka tolimadana ay aad iyo add u tix galiyaan marka goob dagaal la isku helo. Aflow markuu gabaygaa maqlay, isaga oo yaaban wuxuu yidhi waar inad fardaha cankan ku tihiinba ma aan moodayn.














Ree Iidle, Aadan Ciise - Ciisa Muuse iyo Reer Xaamud

Bari kalena Reer Xaamud iyo Ciise Musa, Aadan Ciise khaastan Reer Iidlaha ayaa is diriray. Reer Xaamudku xagaa bariga ayay daganaan jireen oo Ciisa Muusaha Aadam Ciisaha ayay isku degmo ahaayeen. Aadan Ciisaha waliba jilibka la yidhaa Reer Iidle ayaa nin Reer Xaamud ah oo la yidhaa Jaamac Gayr dilay oo lagu sababay. Ninkaa Ciise Muusuhu dilay waxa uu ahaa Cige aabihi. Markay is dirirayn Reer Iidle iyo Reer Xaamud ayaa Ciise Muuse-Aadan Ciisihii oo dhami iskugu tagay Reer Xaamud.

Markii Aadan Ciisoo dhami iskugu tagay ayay Reer Xaamudkii xagan galbeedka ee degaanka Sacad Musaha u soo dadbadeen. Cige oo inan layaala, degana meesha la yidhaa Sabacad, ayaa maalin maalmaha ka mid arkay sadex niin Ciisa Musa ah oo reer Isaxaaqa u soo yarad doontay. Sadexdaa nin waxa ka mid ahaa Xasan Qaasaali iyo Xirsi Balayax, waxaanay ahaayeen sadexdii Aadan Ciisaha ka dhaqaaqayay.

Cige ayaa intuu faraskiisii ku soo dhacay u col doontay halkay daganaayeen beesha Reer Xaamud. Cige markuu soo gaadhay beeshii Reer Xaamudka ayuu u waramay, isaga oo markaa codsanaaya in rag lasoo raaciyo si uu aabihii ugu soo aaro. Laba oday iyo sadex gadh madooba ah ayaa lagu soo daray oo usha fardahoogii jac ku soo siiyay. Sadexdii nin ee Ciisa Muuse oo markaa reerihii ka soo amba baxay ayaa la iska helay Sabacad. Sadexdiiba goobtii ayaa lagu dilay.

Arinkii dowladii Ingiriiska ee markaa wadanka xukumaysay ayuu gaadhay. Waxa lagu xukumay labadii oday iyo dhalintii ay wateen min kun rubood ama sagaal sanno. Kunka rubood barigaa lama goyn karayn. Reer Xaamud labadii oday kun kun koodii way bixiyeen. Ragii dhalinyarada ahaa ee Cige ka midka ahaana waxa la yidhi lacagta lama bixin karayee iska soo dhamaysta xabsiga. Cige markaa sagaal sano ayuu Cadan ku xidhnaa.

Sagaalkii sano markuu Cige iyo ragii kale soo dhamaysteen ayaa Barbara laga soo dajiyay. Barigaana magalada Barbara Reer Axmad cidi kuma maagayn oo ayaka ayaa haystay. Markuu Cige Barbara ka soo dagay, Reer Axmad ayaa baashiray oo garoon wayn xidhay oo maqdarad u dhigay Cige. Waxay Reer Axmad Cige ka codsadeen in uu
gabayadii intii u xidhnaa tiriyay waxa uga sheego. 

Cige oo gabayadii marinayaa waxa uu yidhi:

Dood waxaan u naqay reer tolkay dagis la'aantiisa

Alaynoo da'deenii ogayn dabarkan lowyaha e

Sangaha oo diraacdii cunnay oo dharab ku daanshooday

Dago isdiiday duulaal hadii dabada loo saaro

Dagab dagab habeenimo hadii heenso lala doonto

Oo galalafkii lagu durko iyo yarahe duugaynta

Iyadoo daliil u eg haday dooyadii aragto

Oo weerarkii lagu dajo oo dabac la soo qaado

Halgaan xamar ka doolaabin jiray yaydin daba jooga

Caliyow da'adiin baa ba'aday dagalka yaa jooga
Waa Cali Caynaanshe

Dabka yaa u fadhiya reerihii danab adeer mog

Digniinta u tagtay ee raad cadyow kama dambayn wayde

Wiilkii dareersaday haduu dagalka soo saaro

Neefkuu dushiisa u baxay uu nadi ku duug duugay

Yaa damac lahaayay hadii uu hadal dareensiyo

Uu indinku soo diro kuwii dib uga duukeeyay

Waa meel dagaal lagu hubaa oo la isku dilayaaye

Ma dadaalo oo fule warmaha wow damqanayaaye

Suryadaanu dayrka u ahayn yaa ka diriraaya

Caliyow da'adiin baa ba'aday dagalka yaa jooga
Waa Cali Caynaanshe

Dabka yaa u fadhiya reerihii danab adeer mog

Dood kalena Reer Iidle waa mid aan dareensiiyay

Kuwaa naga dambeeya ayaan warmaha aan idinka daynayn

Dalwanaagsan geeloo darbiya iyo gamaan dayra

Hadaad duunyadaa leedihiin kuma duleeyeen

Kolkii hore riyahaa idin dilay oo dowgal kuu ahaa

Isdilay oo dadkuba waa ogaa dacartankeenii

Dux maxaad qabtaan waydinkii dookhadayn jiraye

Soo durug dagaalkiina la gee daynki hegabood

Waxa loo danleeyahay adigiyo fulihi deeraa

Waa Sugule ninka la odhan jiray

Sugulow ma daar badun gali nabadi waa duufe


Cige oo Maqdaradii loo dhigay markii xadhigii ka soo dhamaaday wali ka gabyaya oo la dhagaysanayo, ayaa nin Ciise Muusa ah oo reerkii ay isdilay ahi uu dibadii ka gabyay isaga oo markaa reerkoodii la hadlaya. Wuxu ninkaasi yidhi:


Diiriye iyo Cilmiyow wiilal bay dayatay ceeyuun

Da'adeen bay ahaayeen kolkay danabo fuuleen

Daar luguma xidhin oo karbaash diirka kama gooyn

Dakadii Cadmeed uunbay sidii dunida joogeene

Shaluunbaa dukhaan koo sidaa dayrkan soo dhigaye

Intay naga dahsoonaanayeen waa iska duubnayne

Nin dikhoonayaba waxa u eeg inuu dilaacaaye

Danabna ha iska yeedhee ayaa dilaya Reer Xaamud.

Ninkii markuu gabaygii dhameeyay, ayaa loo yeedhay, waar bal kaalay lagu yidhi.
Isna ragii u yeedhayay dhag jalaq uma siine wuu iska cararay. Cige ayaa markaa xanaaqay oo gabayadii joojiyay oo balan qaaday gabay. Cige wuxu yidhi:

Soo jeedayay xalay miyaan jow la ladi waayay

Sida aarka joofka leh miyaan jiifka ku caweeyay

Ma jibaadka baxayaa ahaa aniga oo jiitay

Xubnihii aabahay Maxamadow jowhartii maqan

Jarkan nimanka soo dagay miyaa jaray ragaan dooni

Jeelaadadoodii miyaa jimicsi loo waayay

Jeelkaan ku jiray eebaheen ma iga soo jabiyay

Jiilalkan manta ah colaad joofataa diciye

Warankaan jibaar lama hadle janan ka soofeeyay

Maantana ayaanu iga jug odhan jeenigii rogaye


Cige markuu gabayga mariyay ayuu Ciisa Muusihii isla kacay, ayaka oo leh hada waa ka dhab oo dagaal ayuu abaabulayaa. Intaasi markay dhactay ayaa nimankii Reer Axmad ay Cige iyo ragii ay jeelka ka soo wada baxeen ay dooni u soo kireeyeen oo xaga bada la mariyay oo Bulaxaar laga dajiyay.

Ninkii Ciise Muuse ee markii Cige gabyay dibada isna ka gabyay, ayaa sanad dabadii hadana gabaykale soo tiriyay. Wuxu ninkaasi yidhi:


Kowdii habeen hore dadka oo kaamilnimo seexday

Iyo kaarka ii yimid dabkii la iga koomaalay

Kashka iyo laabta maansado aniga ayay ii kurboon tahaye

Kalaam keeda Reer Xaamud baa loo katibayaaye

Kursi jabay ka dhige Qaadunkay kaalka galiyeene 

Ragii ay laayeenbu tirinayaa

Wuu kabo la'aa Cali Gondaal Kaahinkuu dhalaye

Xandulaa siday uga kadeen aan dib u kalkaalayn

Koodaduu ka dhacay ina Cabdibaan kor iga toosayn

Kimis looma bixin Jaamac Gayr kolay kidaar tahay
Waa Cige aabihii

Kursi kuma casheeyaan haweenkii kaahinaan jiray

Kontankii madoobaaday ha isdaba kadleeyeen

Sidii oy kun iyo dheeraad yihiin ha is kirkiriyeen

Sidii awr kaliishii baxay oo kurusku dheeraaday

Oo kiriyo dhaan labada garab kow lakala siiyay

Keenada day waa Cige Dameer kaa kushkii dhigaye

Cige Jaamac ayaa markaa gabaygii ku soo noqday. Cige ninkaa waxa uu tusinayaa in gabagu uu quman yahay marka aad guul hayso oo kaliya. Waxa kaloo uu Cige gabaykan ninka ugu sheegayaa ragii intii aan la xidhin ay dhulka dhigeen.

Wuxu yidhi :


Wiilyahow garaad kaagu waa gibin aan fiicnayne

Geeraarku wuxuu kuu baxaa guul adoo qaba

Isagaa guyaal badan jiray oo kaa wax garad roone
Adeerkii ayuu u tilmaamayaa

Bal Guuleedba waydii innuu gabaygu suuroobo

Gigta weerar goobaha rogaal galowga yeedhaaya

Gaalaysyadayda iyo magliga dar aan ku googoynay

Gorgorka iyo waraabuhu raguu gigayay een laynay

Miyay soo gudeen wiilashaanu gudurida u loognay

Gudi daranidee maa aadig Cige garab kaaya

Qaahira iyo nin geed loo diro iyo geeshyadii maqan

Caateeye gabas baa ku dhacay gagadii maalintii

Bulaalaa halkuu gabax ku yidhi gobki yuurura

Goofkaan ku riday sow ma ogid Camale Geesoole

Iyo guul daro iyo ciil uu qabo gacan la'aan Faarax

Miyay soo gudeen wiilashaanu gudurida u loognay

Gudi daranidee maa aadig Cige garab kaaya

Gulufkaan gu' hore soo dirnay een guban u soo tuurnay

Gumburaha abdaal maalintuu galalaf baadhaayay

Gurigii Ibraahim iyo Magan way isagii galay ye

Goobkii Mataan lagu dilay ayaan aar ku gowracay 

Kolkuu Kaahin gaafkaa u baxay sow maan kala goynin

Goblanna sow adeerkaa ma noqon geeri loo dhalay e

Miyay soo gudeen wiilashaanu gudurida u loognay

Gudi daranidee maa aadig Cige garab kaaya

Xasan waxa ku gaylamay dhurwaa goboladiisii

Waa adeergii ruma

Garabkiisa waa tii u yiil goraygii dheeraaye
Waa Xasan Balayax

Gashi nalama waydiin kolkaan gowraceen dilaye

Naagahaan galmada looga bi'in goor iyo ayaan

Iyagaa markay galin tabaan soo guhaatama

Gugaa kaliyabaan kaa hadhay ood wada gunuusteen

Horta maan gadiinaan bartaye gacanta kuu qaado

Godlihiina maad igu sugtaan waan idin kaydsada ye

Halkaa waxa aan ku soo gabagabanay gabayadii Ciige Jaamac wixii aanu ka xasuusanahay. Ilaahay naxariistii jano haka waraabiyo ragaa odayaasha ahaa ee
Murtida Soomaaliyeed aqoonta balaadhan u lahaa.


Gabayadii Aadam Yusuf Shabeel oo Aflow ku Magac Dheer


Aadam Yuusuf Shabeel Aflow waxa uu ahaa nin gabayaa ah oo Reer Xaamud ah. Waxa aabo u ahaa Yuusuf Shabeel, waa ninkii arinkay Bah Gobo iyo Reer Xaamud isku hayeen sababteeda lahaa. Aadam Yuusuf Shabeel Aflow Yaraan ayuu ku geeriyooday. Eebaheen naxariistii jano ha ka waraabiyo.

Nin Ciidagalo oo la yidhaahdo Cabdi Hure ayaa bari Sacad Muusaha gabay gardaro ah u soo tiriyay. Aadam Yuusuf Shabeel Aflow ayaa u jawaabay. Nin kaa Cidagale waxa u yidhi :

Cayuun darartay laykuma soleen diif anoo qaba

Inankaygu caanaha dalays diiq uma waayeen

Reer Looge deeqiya iyo idiin dabac ma maaleen

Makaahiil ma daafdaafiyeen dooga kamaseed

Reer Xaamud dooxada idaha kuma dabaaleene

Daafiga ma quuteen hadhuudh dilay ninkiisiiye

Suldaankaygu kuma daayacmeen damasha waa waayne

Wanka doosha wayn iyo qumbaha lagama daayeen

Sabo lala dibjiray yaa sidii daad u soconlayd

Waxa dalacay duleed joogyadii doobiga lahaaye

Gobdan bariye gaalka ilaah noogu dow galaye.













Ninkaa Cidagale waxa u jawaabay oo ka gabyay isna Aadam Yuusuf Shabeel Aflow.
Wuxu yidhi :


Sida nimanka daarood hadaynu duunka ka colowno

Bada lacagta kamaad soo dirteen dagalka Maarsay

Dawaarna kamaad jeexateen daaska cadameede

Dagadaha Barbara kamaad jarteen dun iyo qaydkeed

Dumarkaaga umaad soo dhigteen dabacadii suur e

Adiguu dux kuu noqon lahaa daaniyaaluhuye

Dooxaa Hargaysa ee gobka le kama dilaasheen

Dubka iyo laaskaan ku baray dam iskumaad siiseen

Doqonkaal xeryaha kamaad jarteen dacaska jiilaale

Dardarkaa cadaadood rugaha kamaad daruurteen

Anika oo duuban baa iman lahaa dixida laan dheere

Dalka waxa lagaa badi lahaa daaqsin maqaleed

Daaroodna kumuu qaayibteen diifta kugu taale

Waar digtoonaada ayaan daad kusoo galine.















==Wajigii labaad ee weerarkii Hargaysa==
Waqtigaas Magaalda Har  waxay Ciidamada Faqashtu uu qeybsameen laba Nooc .Qaar ku Wareeray BiliQadii oo Baxsaday  iyo Qaar Commaankii ka lumay  ilaa uu  Daawicii    DHaktarka  DigFeer  ee Magalada  Xamar  Dhakhtarka Madiina iyo  Dhakhtarka  Afisyoone  Sariiro  looga  wayey  // Magaalda  Xamar //dabdeed  Ciidamadii  Tuutaha Sitay  waa laga dhigay  Dereeskii  oo dhar cad baa laga dhigay si ay uu Soo galaan  Xeryaha Qaxootiga   iyo Ciidamadii  Dhafoor Qiiq  ee Mjeerteen  SSDF   oo Xero Gooniya Diganaa  Birjeex , Ciidamadii  Daraawiishta  iyo Buliiskiina waa layku daray Intii Hadhay  oo xarun loga dhigay Saldhikii Buliiska Shicibkii Qaxootigana waxa Xun looga dhigay     Xerada Dhaamka ,Xerada Adhi Cadeys ,iyo Saba Casad     Xeryahaas  waxa ka mid ah aa

*XERADA   AGABAR   degmada Gabiilay 
*XERADA XEEDHO   Degmada Hargeysa 6 Miles  North  M/Har 
*XERADA  aAdhi Cadey Degmada Har 16 miles East   , 
*XERADA  DAamka  degmada  magalada  Hargeysa  Xaafada Gacan Libaax  
*Xerada  Sabo Xad    East Hargeysa / 
*XErada  BIXIN DUULA   degmada  Berbera   32 Miles South  /  iyo 
*Xerada  Dila Degmada  Boorama   / 

Dhamaantood waxa laga xukumijiray  Xafiiska  Xerada  GANAD   EE Xaafada     x-awr  dusheeda   Magaalda Hargeysa //Si aad  uu Fahantaan  Xeryada GAnad  waa Xarunti Qaxootiga  isla Markaas  waxa deganaa Qaxooti Hubeeysan ee Laga soo raray  Xerada Xeedho  .  waxay hoose Iman Jireen  Shikhada  madax  BAnaan     oo la oran jiray  RRS oo Xarunta aheed  Xarunta Dhexdeeda   iyo Taliska Guud  Magaalda Xamar    oo toos ugu Xidhnaa   Madaxdooyada Somali  iyo Beesha   OGAADEEN oo Qandaas lagu Siiyey  Mr Maslax  iyo Dhamaan  Qabiilada  Hilika Shanaad  Beelaha Degan . Mid kasta wakiil uu joogay  Xeradaas  Ganad   marka laga reebo Beelaha Isaaq // Xeryahaas  oo dhan Waxaa ka diiwaan ka shanaa  4  Million  500,000  Qof  oo Been ah  marka layku daro   Somalida  Hilinka Shaan iyo OROMO   Laakiin  ay Tiradaas   Qaxootigka  ah   ay  Aduunka ka qaadan jireen  LAcag  Tuugtii  UNCR  ee Fadhiyey Nayroobi  / Xero kasta waxa Joogay Ciidan Gaar ah  oo hubeeysan  Laakiin aan direes Sidan //looma  ogoleen  in ay Cidi shoqo ka  hesho   dadka Magaalda Hargeysa  iyo Reer Sh  ISAAQ //waxa iagyna Magaaldii ku hadhay  Xerada Birjeex  Dafoor qiiqi  waxa ka diiwaan  5.000 oo been ah ay Adawladii Afweyne  Mushar ka qaadan Jiray  waxay ahayeen 50 -280 Nin oo  SAkhraamin uu badnaa   .waxa Magaaladii ku soo Hadhay   Ciidanka Beelaha  oo Ogaadeen  oo  la dejeey  Xarunta ( Rest House )  Fooqkii Gaani waxa  la dejiyey Taliskii  Oromadii  dhamaan  Wixii reer  Boorome joogayna   waxay ii Tageen  Dadkoodii  Boorame ,   Waqtikaas Shicibkii Magaalda waxay ka  dabaal degeynay   Geed DAABLEEY .Dabeed waxa  dhacay Weeradii  uu danbeeyey  Xaruntii   GAnad   uu Dagaal ka socoday 7ba  Cisho oo aan  loo  Nasan /  Maalintaas   SNMtii 70 Laadkurusar   .180  Gaadhi oo Isjiida ah  iyo Raashinkii  ayey Ganta ku dhigeen In kastuu  Dab  sii Qabadsiiyeen markii laga  Saaray  Qaxootikii Hubeysanaa iyo Ciidamadii  /Mudo ka dib Ilaa ay Soo Rideen Diyaaradii Fookorta  ee Xamar-to  Hargeysa   Dawac iyo Sahayda  soo Rari Jirtay  Siina Rari Jirtay Waxayna Xidheen Wadadii  GOBOLKA  ADWAL  ka timaada  waxa Furmay Wada Socodkii Gobolada HARGEYSA ,BURCO iILa Gobolka Sanaag

== Xigasho ==
{{Reflist}}
 

[[category:hargeysa]] 
[[category:Somaliland]]
[[Category:Caasimadaha_afrika]]
{{Magaalooyinka Gobolka Woqooyi Galbeed}}
[[http://so.wikipedia.org/wiki]]
