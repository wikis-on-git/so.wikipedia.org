Macnaha rumeynta Maalinta
Aakhiro
Rumeyn dhab ah oo dhan aan shaki ku jirin inuu Allaah ka
soo saari doono dadka qubuuraha, kaddib uu xisaabin
doono oo ka abaal marin doono acmaashooda, ilaa ay ehlu
jannaha ku sugnaadaan guryahooda san ee Jannada, oo
sidoo kale ehlu naarka ku sugnaadaan guryahooda iyo
rugahooda Naarta.
Rumeynta maalinta Aakhiro waa ka mid ah tiirarka
iimaanka, qofka iimaankiisu ma ansaxayo jeer uu rumeeyo
Aakhiro, Allaah Kor ahaaye wuxuu yiri:
} ﻭَﻟَـﻜِﻦَّ ﺍﻟْﺒِﺮَّ ﻣَﻦْ ﺁﻣَﻦَ ﺑِﺎﻟﻠﻪِ ﻭَﺍﻟْﻴَﻮْﻡِ ﺍﻵﺧِﺮِ )} ﺍﻟﺒﻘﺮﺓ: 177 ).
“laakiinse waxaa sama ah inuu qofku rumeysan yahay
Allaah iyo Maalinta dambeysa –Aakhiro-“ (Al-Baqarah:
177).
Muxuu Qur’aanku ugu
celceliyey rumeynta Maalinta
Dambeysa (Aakhiro)?
Wuxuu Qur’aanku ku celceliyey rumeynta Maalinta Aakhiro,
oo ku baraarujiyey arrinka Maalinkaas munaasabad kasta,
wuxuu u xaqiijiyey dhicitaaanka maalintaa siyaalo kala
duwan oo Carabtu fahmi karaan, wuxuuna isku xiriiryey
rumeynta maalinkaa iyo rumeynta Allaah Cazza Wajalla
wax meel iyo mar ka badan.
Waayo rumeynta maalinta Aakhiro waa natiijad laazim ah
oo ka soo fuleysa rumeynta Allaah iyo cadligiisa
Subxaanahu watacaalaa, caddeynta arrinkaana waxay ka
muuqaneysaa:
Allaah ma qiro dulmiga, oo kama tago daalimka ciqaab
la’aan, iyo sidoo kale la dulmaha isagoon xaqiisa siin, oo
kagama tago sama falaha abaalgud iyo ajar la’aan.
Wuxuuna siiyaa qof kastoo xaq leh xaqiisa, waxaanu
aragnaa nolosha adduunka qof noolaan isagoo daalim ah
oo dhinta isagoo daalim ah aan la ciqaabin, iyo qof
noolaan isagoo dulman oo dhinta isagoo dulman aan la
xaq siin, marka waa maxay macnaha arrinkaa, waxaanuna
ogsoonnahay inuusan Allaah aqbalin dulmiga? Macnahiisu
waa inay jirto nolol kale oo dambeysa aan ahayn noloshan
aan ku noolnahay, waxaana shaki ku jirin inuu jiro kulan
iyo madal kale lagu abaal marin sama falaha oo lagu
ciqaabi xume falaha , oo qof walba la siin xaqiisa.
Maxaa soo galaya rumeynta Maalinta
Aakhiro?
Waxaa soo galaya rumeynta qofka Muslimka Maalinta
Aalkhiro dhowr arrimood ay ka mid yihiin:
waana soo nooleynta meytida iyo ka soo saariddooda
qubuurahooda, iyo u soo celinta nafaha jirarkooda,
markaasay waxay dadku hor istaagi Rabbiga uunanka,
waxaa lagu soo kulmin oo la wada keeni hal meel iyagoo
cago cad, qaawan, ah sidii loo abuuray markii hore.
Rumeynta iska soo saaridda qubuuraha waxaa laga qaadan
kitaabka iyo sunnada iyo caqliga iyo abuurista wanaagsan,
marka waxaanu u rumeysannahay si la hubo inuu Allaah
soo saari doono waxa ku sugan qubuuraha oo loo soo celin
doono nafaha jirarkooda oo dadku hor istaagi doonaan
Rabbiga uunanka.
Allaah Kor ahaaye wuxuu yiri:
} ﺛُﻢَّ ﺇِﻧَّﻜُﻢْ ﺑَﻌْﺪَ ﺫَﻟِﻚَ ﻟَﻤَﻴِّﺘُﻮﻥَ • ﺛُﻢَّ ﺇِﻧَّﻜُﻢْ ﻳَﻮْﻡَ ﺍﻟْﻘِﻴَﺎﻣَﺔِ ﺗُﺒْﻌَﺜُﻮﻥ )} ﺍﻟﻤﺆﻣﻨﻮﻥ 16-15: ).
“Oo hubaal intaas kaddib, xaqiiq idinku waad dhiman
doontaan. Markaa hubaal, idinku Maalinta Qiyaamaha waa
la idin soo bixin doonaa”. (Al-Mu’miniin: 15-16)
Waxaynu isku wada raaceen dhammaan kutubta laga soo
waxyooday xagga Ilaahay arrinkaa, waana sida xikmadda
ah, waxaana xikmad iyo abbaar ah inuu Allaah u yeelo
dadka waqti iyo madal  uu ka abaal marin wixii u xil saaray
ay soo gaarsiiyeen Rusushiisa. Allaah Kor ahaaye wuxuu
yiri:
} ﺃَﻓَﺤَﺴِﺒْﺘُﻢْ ﺃَﻧَّﻤَﺎ ﺧَﻠَﻘْﻨَﺎﻛُﻢْ ﻋَﺒَﺜًﺎ ﻭَﺃَﻧَّﻜُﻢْ ﺇِﻟَﻴْﻨَﺎ ﻟَﺎ ﺗُﺮْﺟَﻌُﻮﻥ } ‏( ﺍﻟﻤﺆﻣﻨﻮﻥ: 115 ).
“Ee ma waxaad haddaba mooddaan inaan idiin abuurnay
dheel, oo aan Xaggagayaga la idiin soo celin doonin?.” (Al-
Mu’minuun: 115)
Allaah wuxuu kala xisaabtami doonaa uunanka acmaashii
ay ku soo faleen nolosha adduunka, marka qofkii ka mid
ahaa ehlu towxiidka oo adeecsanaa Allaah iyo Rasuulkiisa,
qofkaasi xisaabtiisa way fuddadahay,,, qofkiina ka mid
ahaa ehlu shirkiga iyo macsida, qofkaa xisaabtiisu way culus
tahay.
Waxaana lagu miisaami doonaa acmaasha miisaan aad u
weyn, markaas waxaa la saari doonaa samaha uu falay
dacal, xumahana dacalka kale, qofkii ay ka xoog bataan
samahiisa xumahiisu waa qof ehlu janno ah, qofkiina ay ka
xoog bataan xumahiisa samahiisu, waa ehlu naar,
Rabbigaana ma uu ku gardarrooda cidna.
Allaah Kor ahaaye wuxuu yiri:
} ﻭَﻧَﻀَﻊُ ﺍﻟْﻤَﻮَﺍﺯِﻳﻦَ ﺍﻟْﻘِﺴْﻂَ ﻟِﻴَﻮْﻡِ ﺍﻟْﻘِﻴَﺎﻣَﺔِ ﻓَﻠَﺎ ﺗُﻈْﻠَﻢُ ﻧَﻔْﺲٌ ﺷَﻴْﺌًﺎ ﻭَﺇِﻥْ ﻛَﺎﻥَ ﻣِﺜْﻘَﺎﻝَ ﺣَﺒَّﺔٍ ﻣِﻦْ ﺧَﺮْﺩَﻝٍ ﺃَﺗَﻴْﻨَﺎ
ﺑِﻬَﺎ ﻭَﻛَﻔَﻰ ﺑِﻨَﺎ ﺣَﺎﺳِﺒِﻴﻦ } ‏( ﺍﻷﻧﺒﻴﺎﺀ: 47 ).
“Oo Waxaanu dhigi doonnaa miisaan xaq ah Maalinta
Qiyaamaha, marka nafna loolama dhaqmi doono si
gardarro ah in yarba ha ahaatee, oo (xitaa) hadday ku
tahay wax le’eg iniinta sisinta (ama wax ka yar ama wax ka
weyn) (weliba) waanu keeni doonnaa. Oo Annagaa ku filan
inaan idin xisaabinno”. (Al-Anbiyaa: 47) 
in jijiga ,OGADENIA
