
== Sigaar ==

[[File:Zwei zigaretten.jpg|Qaar ka mid ah sigaarka maanta dunida laga cabo]]

[[File:Pall Mall Dutch.JPG|Baakidh sigaar ah]]


'''Sigaar''' waa buuri [[ingiriis: Tobbaco]] ku duuban warqad khafiif ah kaas oo la cabo qiiqiisa. Sigaarka oo u sameeysan qaab dhuuban ayaa hal dhinac dab laga qabadsiiyaa isla markaana laga nuugaa dhinaca kale, taas oo qiiqu tago sambabada qofka cabaya.   

Buuriga ama tobaakada sigaarku ka kooban yahay aad ayay u kala duwan tahay waanay kala qadar iyo halis badan tahay. 

Sigaarku waxa uu ka mid yahay mukhaadaraadka, sababtoo ah waa wax lala qabsado oo qofka isticmaalo mar kasta u baahan yahay. 

Cabitaanka sigaarku waxay keentaa xanuuno badan, isla markaana bur-burisaa dhaqaalaha qofka isticmaala. 

Buuriga laga sameeyo sigaarka waxa ku jira kimikooyin badan ooy ka mid tahay Nicotine, taas oo ah daroogo halis ah oo waxyeeleeysa caafimaadka qofka isticmaalaya. 

In ka badan 60% dadka caba sigaarka waxay u dhintaan xanuuno la xidhiidh sigaarka. Isticmaalka sigaarka wuxuu keenaa cimri deg-deg, midabka oo is-bedela, ilakaha oo casaada iyo xanuuno badan oo halis ah sida xanuunka "Kansarka" sambabada, kansarka dhuunta, kansarka faruuryaha iyo kuwo kale oo badan.  

Dumarka sigaarka caba wakhtiga eey uurka yihiin waxay keentaa ineey dhalaan ilmo aad u liita oo misaankiisu ka hooseeyo ilmaha eey dhasho hooyo aan sigaar cabin. 

Sidoo kale, neefsiga qiiqa sigaarka qof kale cabayo ayaa iyadna keenta xanuuno dhibaato u geeysan kara qofkaas. Taasi waa sababta looga mamnuucay in sigaar lagu cabo meelaha bulshadu iskugu timaado. 
Markaa hadii aad sigaar cabto iska jooji, hadii aanad cabin iska ilaali in aad neefsato qiiqa sigaar qof kale cabaayo sababto ah adiga dhib ayaa ku soo gaari karta.

== Taariikhda Sigaarka ==

Waxa la sheegaa in qarnigii 9aad eey qabiilo ka mid ah beelahii degenaa "Waqooyiga Amerika" sida qabiilka Maaya loo yaqaan iyo Aztecs isticmaali jireen buuriga ama tobaakada sigaarka laga sameeyo. 

Waxay ahay qarnigii 17aad markii buuriga sigaarka la keenay qaarada [[Yurub]] halkaas oo loo farsameeyay qaabka aan maanta u naqaano sigaarka. 

Sigaarka intiisa u badan waxaa dunida gaadhsiiyay gumeeystayaashii reer Yurub. 

== Isticmaalka ==

== Dhaqaalaha & Sigaarka ==

== Ganacsiga Sigaarka ==

== Waxyeelada Caafimaadka ==

[[Gumud]]

[[Caafimaad]]
