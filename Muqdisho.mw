[[File:Pictures from an armed convoy trip in Mogadishu.jpg|thumb|Muqdisho sanadki 2007]]

'''Muqdisho''' ama [[Xamar]] Waa Magaalo-Madaxda [[Soomaaliya]]. Waxayna ku taalaa Gobolka [[Banaadir]] ee Koonfur Bari ee dalka [[Soomaaliya]]. Waxayna saaran tahay Badweynta Hindiya.
  
Taariikhda [[Muqdisho]] waa mid aad iyo aad u da'weyn oo si Qeexan uga muuqata Taariikhda adduunka iyo Qariiradda adduunka Gaar ahaan Midda [[Africa]]. Waxaa Taariikhda muqdisho si gaara uga hadlay Qoraaga Muslimka ah ee reer Maqrib ama morocco hadba saa u taqaanid ee lagu magacaabo [[Ibnu Batuta]] oo booqday Magaalada [[Muqdisho]] 675 sano ka hor. Eeg buuga safarradiisa ama "Rixlaat Ibn Batuuta" ee Afrika iyo [[Aasiya]].
Muqdisho waxaa dega soomaliyoo dhan qabiilkastana waa laga heli karaa walow Majoritiga dadka daga Muqdisho ay yihiin Beelwaynta [[Hawiye]] Gaar ahaan [[Abgaal]] .
Kadib Burburkii Dowladii Kaligii taliye [[Maxamed Siyaad Barre]] 1991 magaalada [[Muqdisho]] waxay Noqotay Meel ay ku hardamaan [[Hogaamiye Kooxeed]]yo iska soo horjeeda.
Sababo ay ka mid yihiin Dagaalo Dabo dheeraade iyo Colaado Joogtaa taas oo ay Magaalada [[Muqdisho]] ka dhigtay Meelaha aduunka ugu Qatarsan.
Shacabka ku nool Magaalada [[Muqdisho]] waxaa lagu Qiyaasaa 2.5 Milyan ilaa 3 milyan.

== Degmooyinka Muqdisho ==
*[[Boondheere]] 
*[[Cabdicasiis]]
*[[Deyniile]] 
*[[Dharkeenley]] 
*[[Hodan]]
*[[Howlwadaag]] 
*[[Huriwaa]]
*[[Kaaraan]] 
*[[Shibis]] 
*[[Shingaani]] 
*[[Waaberi]] 
*[[Wadajir]] 
*[[Wardhiigley]] 
*[[Xamarjajab]]
*[[Xamarweyne]] 
*[[Yaaqshiid]]
*[[kaxsheekhaal]]

== Taariikhda Muqdisho ==

Taariikhyahanada waa aay isku qilaafsan yihiin waqtiga la aasaasay magaalada muqdisho , qaar kamid taariikhyahanada yurub ayaa sheegay in magaalada [[Muqdisho]] la aasaasay qarnigii 7aad ama 8aad ee miilaadiga , laakin kuwo badan ayaa waxey sheegeen wax taasi qilaafsan.

Kitaabka taariikhda magaalada Baata (xeebta Afrikada bari) ee lagu qoray afka Sawaaxiliga ayaa waxaa ku qoran qofkii ugu horeeyay ee magaalooyinka xeebaha Afikada Bari aasaasay uu ahaa Khaliifkii Cabdulmalik Ibnu Marwaan sannadku markuu ahaa 77 hijriga, kadib markuu maqlay wararka magaalooyinkaas , wuxuu markaas rajeynaayi inuu halkaas ka dhiso boqortooyo cusub Cabdulmalik Ibnu Marwaan wuxuu halkaas usoo diray rag Suuriyiin , kuwaas oo ah dadkii dhisay magaalooyinka (Baata ) (Malindi) (Zinjibar) (Laamo)

Taariikhyahan Taliyaani ah ayaa wuxuu sheegay inaay aay magaalada Muqdisho ahaan jirtay Islaamka ka hor magaalo weyn

Markii Islaamka uu ku faafay magaalada Muqdisho waxey noqotay meel aay soo hijroodaan dadkii carabta ahaa, dadkaas oo halkaas ka abuuray ganacsi Iyo fidinta diinta Islaamka ilaa aay magaalada ka noqoto Minaaradii diinta ee [[Afrika]], dadkaas firkoodi ilaa waqtigan xaadirka ah waxey weli ku noolyihiin magaalada Muqdisho iyo xeebaha Banaadir oo dhan nin magaciisa la dhihi jiray ‘’Ismaaciil Ibn Cumar Ibn Muxammed’’ , ninkaan wuxuu kasoo jeeday reer ‘’ Banii Cafaan’’ wuxuu magaalada Muqdisho uu yimid sannadkii 149 hiriyada.

== Ibnu Batuuta iyo Muqdisho ==

Ibnu Batuuta warbixintiisa wuxuu uga waramay qaabkii wanaagsanaa ee loo soo dhaweeyay iyo marti 
soorkii ee sadexda maalin ah ahaa ee aay reer Muqdisho u sameeyeen.
Ibnu Batuuta wuxuu yiri: maalintii afaraad ee booqashadeydi magaalada Muqdisho ayaa waxaa ii yimid Qaadiga magaalada iyo ardayda iyo mid kamid ah wasiirada, waxeyna iikeeneen maro’’macawis’’ iyo maro kale garbaha lasaarto iyo camaamad sida kuwa masaarada oo kale , sidoo kale waxe maryo kuwaan oo kale u keeneen dadkii aniga ila socday , kadib waxaan soo aadnay Masjidka jaamica , Suldaanka ayaan salaamay , kadib asigana wuxuu igula hadlay afka Carabiga asiga oo dhahay ‘’ Qadamta kheyra maqdam , wa sharafta bilaa dana, wa aanastanaa’’ taas la micno ah ‘’ waxaad timid meel kheyr badan , wadankeena ayaad sharaftay waadna nasoo wehlisay ‘’

== Saldanooyiinkii iyo Maamuladii Magaalada Muqdisho ==
 

Waxaa magaalada Muqdisho soo xukumi jiray dowlado iyo Saldanado , maamuladaas qaarkoodi waxaa sameeyay dadkii ugu horeeyay carabta ahaa ee halkaas soo degay , qaar kalena waxey kamid aheyd qeyb katirsan qilaafadii Islaamka ee waqtigaas jirtay iyo maamulo aay sameysteen qabaailasoomaaliyeed iyo kuwii isticmaarka.

Waxaa dowladahaas kamid ahaa:

1.dowladii Ximyar : waqtigii ‘’ Ascad ibn Karb ‘’ oo ahaa mid kamid ah boqoradii ka talin jirtay yaman qarnigii 4aad ee Miilaadiga , dowladaan waxey kaloo soo xukuntay magaalooyinka’’ Marka’’ baraawa 

2- dowladii Umawiyiinta waqtigii Cabdulmalik Ibnu Marwaan

3- dowladii Xalawaan oo Muqdisho ka talineysay qarnigii bilowgii qarnigii 6aad ee hijriga , waxaan magaalada xukumayay Maxamed Shaah ka tirsanaa maamulka Xalawaan ee Ciraaq.

4- dowladii Zuzaan oo bartamihii qarnigii 6aad ee hijiriga Muqdisho xukumayay.

5- dowladii Shiiraaziyiinta oo qarnigii 7aad hijriga , dowladaas waxey ku caan baxday dhisida Masaajida waaweyn oo leh qaab faarisi.

6- dowladii Faqrudiin oo aasaasay Suldaan Abubakar Faqrudiin , qarnigii 13aad ee Miilaadiga , kadib markii uu ku guuleystay inuu soo afjaro qilaaf ka dhaxeeyay qabaailkii Muqdisho deganaa.

7- dowladii Burtaqiiska oo magaalada Muqdisho xukumayay waqti gaaban sannadkii 1502 Miilaadiga , Burtaqiiska waxey dadkii Muqdisho deganaa kala kulmeen iska cabin xoog leh oo aay ku diidan yihiin maamulkoodi.

8- dowladii Mudafar oo Muqdisho xukumeysay bilowgii qarnigii 6aad ee Miilaadiga.

9- dowladii Yacquub oo aay aheyd Saldanad aay sameeyeen dad Soomaali Qabiilka [[Abgaal]] Suldaanadii ee dowladaas wuxuu ahaa Suldaan Xaaji Cumar Hilowle. 

10- dowladii Cumaan waa waqtigii Suldaan Barqash oo ahaa suldaankii Sinjibaar oo xukumayay xeebaha bariga Afrika bartamihii qarnigii 18aad ee Miilaadiga, markaas waxey magaalada Muqdisho siyaasad ahaan raacsaneyd Suldaankii reer Cumaan ee joogay Sinjibaar.

11- dowladii Taliyaaniga oo magaalada Muqdisho qabsatay 1892 Miilaadiga , kadib markii hashiis la gashay Suldaankii reer Cumaan ee Muqdisho katalinaayi inuu ka tanaazulo xukunka ee uu qaato lacag dhan 140 kun Rubiya sannad walba.

Bilowgii 50 meeyadii waxey magaalada Muqdisho heshay maamul dowlad hoose ah , intii lagu guda jiray xurnimo raadintii somaliya 1950-1960.

Marka somalidu ay xornimada gaadatay 1960 waxey Muqdisho Noqotay Caasimada dalka.
wixii 1991 ka danbeeyay Muqdisho Wax Maamul ah Mayeeleen.

== Dhaqaalaha Muqdisho ==
Muqdisho waxey leedahay laba il djhaqaale oo kal aha Garoonka diyaardaha ee Aadan cade (ex-Muqdisho)0 iyo dakada weyn ee Muqdisho iyo garoona kale oo yar yar

== Gaadiidka Mogadishu ==
*Gaadiidka Dhulka

Waddooyinka Ka baxa Magaalada Mogadishu waxey dhexmaraan Gobolada [[soomaaliya]] oo dhan waxeyna wadooyinkaas gaarkood gaaraan Wadamada [[Itoobiya]] Iyo [[Kenya]].
*Gaadiidka Cirka

Shirkado duulimaad oo Gaar loo leeyahay ayaa ka shaqeeya Magaalada [[Muqdisho]],dagaaladii sokeeya waxey Burbur u keeneen Garoonka Caalamiga ee [[adan cadde horay loogu yaqiinay Garoonka Muqdisho]].
*Gaadiidka Badda

Magaalada Muqdisho waxey leedahay dakada weyn oo caalami ah,waxaana ka soo Daga badeecooyin kala duwan.

== Waxbarashada Magaalada Muqdisho ==
==Waxbarashada Magaalada Muqdisho ==

Waxbarashada Magaalda Muqdisho waxa ay soo martay waqtiyo kala duwan, marka laga soo bilaabo burburkii dawladii hore ee soomaaliya.
Burburkii ka hor waxbarshada muqdisho waxa ay aheyd mid aad u socota oo leheyd Iskuulo Hoose, Dhaxe & sare & waliba Jamcado kala duwan oo ay arday badan oo soomaali ah ka soo baxi jareen ama ka dhameyn jireen sanadkasto.

Hadaba Burburkii kadib?

Bur burki kadib ee dowladii soomaaliya waxaa yartay waxbarshadii tayada lahey { Shahaadooyinkii laag ayaqanay duna },marki dambe ayaa waxaa soo baxay iskuulo aad u tiro yar oo ay isku xilqaamen macalimintii hore ee wadanka kuwaas oo u dulqadan wayey jahliga & dhibaatada ku soosocota dadkooda & dalkooda.
waxa sanadba Sanadka ka dambeeysa oo baxaayey iskuulo badan waxii waqtigas ka dambeyna waxa malgalda Muqdisho lagu arakeey arday wadata dharka iskuulo oo waqtiyad qaar ay buuxin jireen meelhah busteejooyinka, waxa uu waqtiba waqti isku dhiibo manta magala madaxda wadanla Soomaaliya ee Muqdisho waxa ay leedahay Iskuulo Iskugu jira kuwa H/Dhaxae & sare & waliba Jaamacado kala duwan.
Ilahey waxan ka baryenaa in uu noo nabadeeyo dalkena Noona toosiyo dadkeena.

== Ciyaaraha ==
Magaalada [[Muqdisho]] waxaa ku yaala laba garoon caalami oo kala ah Garoonka [[Muqdisho Stadium]] iyo garoonka [[Banaadir Stadium]] oo horay loo dhihi jiray [[Cons Stadium]].
Ciyaaro kale oo farabadan aya laga dheelaa soomaliya gaar ahaan Muqdisho sida, Kubada Kolayga oo lagu dheeelo Garoonka Kubada Koleyga {Basketball} ee 1da luulyo (Ex-Lujino) , Teenis {Tenns}, Dabaasha , Oradka & kuwa kale oo badan .
Garoonka Caalamiga ah ee [[Muqdisho Stadium]] ayaa ah kan ugu weyn dhinaca garoomanka kaas oo lagu wada qaban dhamaan ciyaaraha waxaa kaloo loo yaqaanka hoyga ciyaaraha waxaaana dhisay Dalka Shiinaha, Wuxuuna qaadaa 35,000 oo qof,

== Dadka Aduunka Caanka ah ee ka soo jeeda Muqdisho ==
*[[Shiikh Shariif Shiikh Axmad]] Madaxwaynaha Dowlada Midnimada Qaran ee [[Soomaaliya]]
*'''Daahir Maxamuud Geelle''', Aqoonyahan Noqday Wasiirka warfaafinta ee Dowlada C.C.C. Sharmaarke
*'''Cabdiraxmaan (Injineer Yariisow)''', Wasiirka Lacagta ee Dowlada C.C.C. Sharmaarke 
*'''Xasan Geedi Abtow''', Hogaamiyihii Weynaa ee Gobolka Ex-Banaadir
*'''Sh. Daa'uud Culusoow''', Shiikh Caalim Ah Isla Markaana Ahaa Hogaamiyaha Gobolka Mareeg
*'''Mallaaq Shoowri Mallaaq Coloow''', Malaaqa Xamar Iyo Xamar Daye
*'''Sh. C/Raxmaan Sh. Cumar''', Shiikh Caalim Ah oo Xaruntiisu Aheyd Magaalada Warshiikh
*'''General [[Daa'uud Cabdulle Xirsi]]''', Janaraal/Abuunduulihii Ugu Horeeyay ee Ciidanka Xooga Dalka Soomaaliyeed.
*'''Xuseen Kulmiye Afrah''', Xubi Ka Mid Ah 5-tii Golaha Sare Ahna Madaxweyna Ku Xigeenkii Dowladii Kacaanka.
*'''Cali Maxamed Geedi''', Ra'iisul Wasaarihii Hore ee Dowladii TFG-da
*'''Nuur Xasan Xuseen(Nuur Cadde'''), Ra'íisul Wasaarihi Hore ee Dowladii TFG-da
*'''Cali Mahdi Maxamed''', Madaxweynihii Dowladdii Jabuuti Lagu Soo Dhisay 1991kii
*''' Xuseen Sh. Axmed (Kadare)''', Aqoonyahan Qeyb Mug Leh Ka Qaatay Qorista Af-Soomaaliga Ahna Soo Saaraha Farta "Kadariyah"
*'''Cabdulle Raagge Taraawiil''', Afmaal & Jilaa Aad Looga Yaqaan Dhamaan Geyiga Soomaaliyeed
*'''Ismaaciil Jimcaale Cosoble''', Garyaqaan U Dooda Xuquuqda Bani'aadamka & Xubin Ka Mid Ah Barlamaanka Dowladii Shacabka
*'''Duuliye Sare Maxamed Maxamuud Guuleed''', Talyihii Hore ee Ciidanka Cirka & Gudoomiyaha Somali Airlines
*'''Generaal Salaad Gabeyre Kediye''', Xubin Ka Mid Ah 5-tii Golaha Sare, Aasaasihii Dowladii Milateriga, Isla markaana ah Madaxweyne Ku Xigeen & W/Gaashaandhiga
*'''Xaaji Maxamuud Baraako''', Siyaasigii Ugu Horeeyey ee Si Sharci Ah Somaaliya Uga Dhaqan Geliya Xisbi Siyaasadeed
*'''Faarax Gololeey''', Siyaasi & Filasoof Ahaa Xubin Ka Mid Ah Baarlamaanka Dowladii Shacabka
*'''Cismaan Geedi Raagge''', Xubin Ka Mid Ah 13-dii Dhalinyaro ee Xisbiga Xurnima Doonka Soomaliyeed SYL
*'''Maxamed Faarax Hiloowle (Farnaajo)''',  Xubin Ka Mid Ah 13-dii Dhalinyaro ee Xisbiga Xurnima Doonka Soomaliyeed SYL 
*'''Maxamed Cali Nuur''', Xubin Ka Mid Ah 13-dii Dhalinyaro ee Xisbiga Xurnima Doonka Soomaliyeed SYL 
*'''Cabdulaahi Warsame Nuur''' Wasiir Dib U abaabul Weyn Ku Sameeyey Wasaarada Maaliyada ee Dowladii Milateriga
*'''Maxamed Sh. Aadan (Dr Gabyow)''', Wasiir Sharciyaqaan Ah ee Soo Dejiyey Dastuurka Dowladihii Daakhiliga & Shibilka
*'''Maxamed Cumar Xabeeb''', Gudoomiyihii Hore ee Magaalada Muqdisho
*'''Salaad Cali Jeelle''', W/Ku Xigeenka Gaashaandhiga ee Dowladii Prof Geedi (TFG)  
*'''Muuse Suudi Yalaxoow''', Hogaamiye Kooxeed iyo Wasiirkii Ganacsiga ee Dowladii Cali Maxamed Geedi (TFG)
*'''Bashiir Raage Shiiraar''', Ganacsade iyo Xubin Ka Tirsan Aas'aasayaashii  Ururki Argagixiso La Dirirka
*'''Cali Jimcaale''', Aqoonyahan Bare Ka Ah Jaamacad Ku Taal Magaalada New York
*'''Dr. Xuseen Xaaji Bood''',Aqoonyahan Siyaasi Ah oo Xilal Kala Duwan Qaranka U Soo Qabtay 
*'''Sh Cali Sh Maxamuud (Sh Cali Dheere)''', Hogaamiye Diineed oo Taariikhda Markii Ugu horeesay Magaalada Muqdisho Ka Hirgeliya Maxkamad Islaami Ah oo Dastuurkeedu Yahay Shareecada Islaamka
*'''Maxamed Cali Ameeriko''', Danjiraha Soomaliya U Fadhiya Dalka Kenya
*'''Muxidiin Faraqajaan''', Garsoore Caalami ee Dhanka Kubadda Cagta ahna Gudoomiyihii Xiriirka Garsoorayaasha Soomaaliya
*'''Geeseey Goomeey Cadoow''', Soomaaligii Ugu Horeeyey ee Xaflada Meherkiisu Ka Dhex Dhacdo Diyaarad Hawada Dhex Duuleysa 
*'''Faarax Weheliye Cadow (Sendiko)''', Gudoomiyihii Gudiga Olombikada Soomaaliyeed Iyo Xiriirka Soomaaliyeed ee Kubada Cagta ahaana kuxeenkii Gudiga kubada cagta ee [[Afrika]]
*'''Maxamed Gacal Xaayow''', Afmaal Caan ah oo Curiya Guurowga & Shiribka oo Ka Tirsan Suugaanta Soomaaliyeed 
*'''Ayuub Daa'uud Xuseen''', Ciyaartooygii Soomaaliyeed ee Ugu Horeeyey ee Safta Cayaaraha Kubadda Cagta Seria A ee Dalka Talyaaniga  
*'''Maxamed Cumar Sheekh''', Injineer Shidaal Ahna Sarkaal Sare oo Ka Tirsan Ciidanka Xoogga Dalka Soomaaliyeed

== Doorasha Guddoomiyaha iyo Duqa Magaalada Mogadishu ==
Doorasha Guddoomiyaha iyo Duqa Magaalada Mogadishu waxay waafaqsantahay xeerka Federalka ee dowladda kumeelgaarka oo ah in bulsho waliba lagu tixgaliyo degaankeeda,taas oo tixgalin weyn siineysaa beelweny ta [[hawiye]] gaar ahaan [[abgaal]] Godoomiyaha Gobolka Banadir iyo Duqa magaalada Mogadishu ee hadda waa Dhagaxtuur oo ka soo jeeda beelweynt Mudulood .
Magaalada waxaa Awood ku leh Xaga dhaqalaha iyo Dad Ba, Marka laga tago [[abgaal]] Beelaha [[Habar Gidir]] iyo [[Murusade]][sheekhaal] Inkastoo hawiye kale ay Dagaan Magaalada Muqdisho

== Tixraac ==
*[http://www.markacadey.net/main/info/display.php?article_id=472].

[[Category:Soomaaliya]]
[[Category:Magaalooyinka Soomaaliya]]

[[af:Mogadisjoe]]
[[am:ሞቃዲሾ]]
[[an:Mogadiscio]]
[[ar:مقديشيو]]
[[be:Горад Магадзішу]]
[[be-x-old:Магадзішу]]
[[bg:Могадишу]]
[[br:Muqdisho]]
[[bs:Mogadiš]]
[[ca:Muqdisho]]
[[cs:Mogadišu]]
[[cy:Mogadishu]]
[[da:Mogadishu]]
[[de:Mogadischu]]
[[el:Μογκαντίσου]]
[[en:Mogadishu]]
[[eo:Mogadiŝo]]
[[es:Mogadiscio]]
[[et:Muqdisho]]
[[eu:Muqdisho]]
[[fa:موگادیشو]]
[[fi:Mogadishu]]
[[fo:Mogadishu]]
[[fr:Mogadiscio]]
[[ga:Mogaidisiú]]
[[gd:Mogadishu]]
[[gl:Mogadixo]]
[[he:מוגדישו]]
[[hi:मोगादीशू]]
[[hr:Mogadišu]]
[[ht:Moukdicho]]
[[hu:Mogadishu]]
[[hy:Մոգադիշո]]
[[id:Mogadishu]]
[[io:Mogadishu]]
[[is:Mógadisjú]]
[[it:Mogadiscio]]
[[ja:モガディシュ]]
[[ka:მოგადიშო]]
[[ko:모가디슈]]
[[ksh:Mogadishu]]
[[ky:Могадишо]]
[[la:Mogadiscio]]
[[lb:Mogadischu]]
[[lij:Mogadiscio]]
[[lmo:Mugadiss]]
[[lt:Mogadišas]]
[[lv:Mogadiša]]
[[mk:Могадишу]]
[[mr:मोगादिशु]]
[[nl:Mogadishu]]
[[nn:Mogadishu]]
[[no:Mogadishu]]
[[nov:Mogadishu]]
[[oc:Mogadisho]]
[[pl:Mogadiszu]]
[[pms:Mogadiss]]
[[pnb:موگادیشو]]
[[pt:Mogadíscio]]
[[ro:Mogadishu]]
[[ru:Могадишо]]
[[sh:Mogadishu]]
[[simple:Mogadishu]]
[[sk:Mogadišo]]
[[sr:Могадишу]]
[[sv:Mogadishu]]
[[sw:Mogadishu]]
[[ta:மொகடிசு]]
[[tg:Могадишо]]
[[tl:Mogadishu]]
[[tr:Mogadişu]]
[[uk:Могадішо]]
[[vec:Mogadiscio]]
[[vi:Mogadishu]]
[[war:Mogadishu]]
[[wo:Mogadisu]]
[[yo:Mogadishu]]
[[zh:摩加迪休]]
[[zh-min-nan:Mogadishu]]
