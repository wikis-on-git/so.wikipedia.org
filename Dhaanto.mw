'''Dhaanto''' waa [[Ciyaar Dhaqameed]], waxay ka mid tahay [[Ciyaaraha Hidaha iyo Dhaqanka Soomaaliyeed]]. Ciyaartu waa mid ka mid ah ciyaaraha ugu caansan soomaalida. 

==Taariikh==
Dhaantada waxaa asal ahaan laga dheelaa gobolada [[Soomaali Galbeed|Deegaanka soomaalida]] oo iminka gumaysiga itoobiga hoos taga, waxaase laga dheelaa guud ahaan dalkeenoo idil. Dhaantadu way noocya badantahay. Badanaa noocyadaa kala duwan waxaa laga ciyaaraa dhulkeeni gaar ahaan miyiga. Ciyaarta dhaantada waxaa ciyaara dumar iyo ragba. 

Geyiga Soomaaliyeed waa dhul hodan ku ah waxyaa badan waxaana la qiray in uu ku caan yahay suugaanta ha ahaato gabay iyo murti kalaba. Geyiga Soomaaliyeed ama arlada Soomaali waa dhulka Soomaali lagu yaqaan daaq geel iyo dhirta uu geela jecelyahay laga helo geeska Afrika dhul ku yaal oo baaxad leh.

==Madadaalada Dhaqanka Miyiga==
Baryihii hore maadaama reer miyi loo badnaa waxay dadku tumaan jireen gurbaano/durbaan oo ilaa iminka reer guuraagu tuntaan iyo mararka qaar magaalooyinka dalkeeni. Qurbahase badanaa waxaa loo badalay muusiko. [[Dhaanto]], [[Saar]] oo uu ugu caansahay [[Goobile Saar Gedood]], [[Buraanbur]] iyo ciyaaro kale oo badan ayaa la mid ah ah dhaantada dhulkeena.

Waxay abaanada/fannaaniinta soomaaliyeed qaadeen heeso aad u badan oo dhaanto ah. Waxay isugu jiraan kuwa wadani ah oo kuwa dhaqankeena suubban ka  turjuma iyo waliba kuwa dhinaca haasaawaha ama dhanka jacaylka ah. Dugsiyada dhexe iyo hoose ayaa inta badan lagu soo bandhigaa gabayada, dhaantada, buraaburka iwm.

==Fanka Soomaaliyeed iyo Dhaantada==
Fannaaniinta qaada dhaantada aad bay u fara badan yihiin oo waxaanba dhihi karaa dhammaan fannaaniita soomaaliyeed badankood way qaadeen hees dhaanta ah. Waxaanse iminka tusaale ahaan u soo qabanayaa fannaanka weyn marna ah abwaanka soomaaliyeed [[Maxamuud A Cumar Jaango]].

Abwaan Jaango wuxuu ku luuqeeyaa dhaantada, wuxuuna qaaday heesa aad u fara badan oo dhaanta ah. Waxay badankood u badanyihiin wadani iyo dhaqan, dhanka jacaylkana kama marna.
















[[category:Ciyaaraha Hidaha iyo Dhaqanka Soomaalida]]
[[Category:Dhaqanka Soomaalida]]
