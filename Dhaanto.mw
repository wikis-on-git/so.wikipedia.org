'''Dhaanto''' Dhaanto waa ciyaar dhaqameed, waxa ka mid tahay ciyaaraha hiddaha iyo dhaqanka Soomeeliyeed. Ciyaartu waa mid ka mid ah ciyaaraha ugu caansan soomaalida dhexdeeda. Dhaantada waxaa asal ahaan laga dheelaa gobolada galbeed ee dalkeena oo iminka gumaysiga itoobiga hoos taga, waxaase laga dheelaa guud ahaan dalkeenoo idil. Dhaantadu way noocya badantahay. Badanaa noocyadaa kala duwan waxaa laga ciyaaraa dhulkeeni gaar ahaan miyiga. Ciyaarta waxaa ciyaara dumar iyo ragba. Baryihii hore maadaama reer miyi loo badnaa waxay dadku tumaan jireen gurbaano oo ilaa iminka reer guuraagu tuntaan iyo mararka qaar magaalooyinka dalkeeni. Qurbahase badanaa waxaa loo badalay muusiko. 

Waxay abaanada/fannaaniinta soomaaliyeed qaadeen heeso aad u badan oo dhaanto ah. Waxay isugu jiraan kuwa wadni ah, kuwa dhaqankeena suubban ka  turjuma iyo waliba kuwa dhinaca haasaawaha ama dhanka jacaylka ah. Fannaaniinta qaada dhaantada aad bay u fara badan yihiin oo waxaanba dhihi karaa dhammaan fannaaniita soomaaliyeed badankood way qaadeen hees dhaanta ah. Waxaanse iminka tusaale ahaan u soo qabanayaa fannaanka weyn marna ah abwaanka soomaaliyeed Maxamuud A Cumar Jaango.

Abwaan Jaango wuxuu ku luuqeeyaa dhaantada, wuxuuna qaaday heesa aad u fara badan oo dhaanta ah. Waxay badankood u badanyihiin wadani iyo dhaqan, dhanka jacaylkana kama marna.
