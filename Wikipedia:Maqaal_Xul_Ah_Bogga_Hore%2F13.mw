{{Wikipedia:Maqaal Xul Ah Bogga Hore/Template
 | image = Antarctica_(orthographic_projection).svg
 | comment = qaarada shanaad ee ugu weyn aduunka
 | size = 180 px
 | title = Antarktika
 | text  = '''Antarktika''' ({{lang-en|Antarctica}}; {{lang-ar|القارة القطبية الجنوبية}}; ''loogu dhawaaqo'': {{IPAc-en|audio=en-us-Antarctica.ogg|æ|n|t|ˈ|ɑːr|k|t|ɪ|k|ə}} iyo {{IPAc-en|æ|n|t|ˈ|ɑːr|t|ɪ|k|ə}}) waa [[qaarad]]a ugu xigta koonfurta [[Aduun]]ka, taasi oo juquraafi ahaan noqoneysa [[Cidhifka Koonfureed]] ee [[dhul]]ka. Qaarada Antarktika waxay ka mid tahay ''gobolka Antarktik'' ee waaxda koonfureed ee dhulka, taasi oo qeyb ka yihiin Iskuwareega Antarktik iyo Bada Koonfureed. Baaxada dhulka Antarktika waa mid aad u balaadhan, waxaana lagu qiyaasay [[milyan|14.0 milyan kilomitir labo jibaaran]] (5.4 milyan mayl labo jibaaran), taasi oo ka dhigeysa qaarada shanaad ee ugu weyn aduunka - waxaa ka weyn [[Afrika]], [[Aasiya]], [[Waqooyiga Ameerika]] iyo [[Koonfur Ameerika]].

Hadii Antarktika la barbardhigo qaarada [[Ustareliya]] weey ku labo laabmaysaa, taasi micnaheedu waa in Ustareliya le'egtahay kala badh Antarktika. Sida la ogyahay ilaa 98% qaarada Antarktika waxaa qariyahay [[baraf]] kaasi oo leh dhumuc dhan 1.9 kilomitir (1.2 mayl), kuna fidsan dhamaan deegaanada qaarada marka laga reebo qeybta waqooyi oo kali ah.

Isku celcelis, qaarada Antarktika waa tan ugu [[qaboow]], qalalsan, ee ugu [[dabayl|dabaysha]] badan qaaradaha caalamka oo dhan. Sidoo kale waxay leedahay deegaano badan oo ugu dhaadheer jooga dhulka.
Juquraafi ahaan marka laga hadlayo deegaanada Antarktika waxaa lagu tiriyaa [[lamadegaan]] (saxare), sababtoo ah waxaa ka da'a [[roob]] aad u yar oo mararka qaar ka yar 200&nbsp;mm (8&nbsp;in) kaasi oo ku da'a deegaanada xeebaha oo kali ah.
Sidoo kale waxaa xusid mudan [[heerkul]]ka Antarktika, wuxuu inta badan yahay −89&nbsp;°C (−129&nbsp;°F), in kastoo marka la iskucelceliyo guud ahaan noqonayso −63&nbsp;°C (−81&nbsp;°F). 

Dhinaca kale, qaarada Antarktika ma lahan dad si joogto ah ugu dhaqan ama nool deegaanadaadi. Laakiin waxaa wakhtiyo badan oo sanadka ah jooga tiro [[Saynis]]yahano iyo [[cilmi]]baadhayaal ah oo u dhexeeya 1,000 ilaa 5,000 qof kuwaasi oo ku baahsan dhinacyada qaarada.
Noolaha sida dabiiciga ah looga helo qaarada Antarktika waxaa ka mid ah algae, [[bakteeriya]], [[fungi]], xoogaa yar oo [[dhir]] ah, brotista, iyo noocyo kooban oo [[xayawaan]] ah, sida [[takfi]]da, [[qooleey]]da, sealska, iyo tardgrade. Dhirta ugu caansan ee laga helo deeganku waa ''tundra''.

Guud ahaan, qaarada Antarktika waa meel aan la kala lahayn (de facto), laakiin waxaa maamula oo gacanta ku haya dowladaha saxeexay ''"Nidaamka Heshiiska Antarktika"''. Heshiiskaasi waxaa sanadkii 1959kii saxeexay labo iyo toban wadan, wakhtiyadii ka dambeeyayna waxaa saxeexa ku biiray ilaa 39 wadan kale. Heshiiskaasi wuxuu meesha ka saarayaa in qaarada Antarktika loo isticmaalo siyaabo milatari, in hubka lagu tijaabiyo, in wasakhda hubka lau aaso ama la keeno, in la taageero ajandaha cilmi-baadhista, in [[macdan]] laga qoto iyo in la ilaaliyo hawada nadiifta ah ee qaarada.
Wadanadii ugu horeeyay waxaa ka mid ah [[Arjantiina]], [[Ustareliya]], [[Beljim]]ka, [[Jili]], [[Faransiiska]], [[Jabaan]], [[New Zealand]], [[Norway]], [[Koonfur Afrika]], [[Ruushka]], [[Ingiriis]]ka iyo [[Maraykanka]]
Cilmibaadhista ka socota qaarada waa mid caalami ah oo ilaa 4,000 aqoon yahay oo caalamka ka kala socda joogaan.|
 | Portal1= 
 | Portal2 = 
}}

<noinclude>
[[Category:Maqaal Xul Ah Bogga Hore|04]]
</noinclude>
