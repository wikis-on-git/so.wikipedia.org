'''Dhuxul'''
[[File:Charcoal2.jpg|220px|thumb|Dhuxul Qalalan.]]
[[File:Charbon_de_bois_rouge.jpg|thumb|Dhimbiilo dhuxul ah oo shidan.]]

'''Dhuxul''' ([[ingiriis]]: Charcoal) waa hadhaaga marka qidcad [[dhir]] ama [[xayawaan]] ka timid la gubo ka hor intaanay [[dambas]] noqon. Dhuxusha midabkeedu waa cowlaan madoow ah, waana maxsuulka ka soo baxa marka alwaax ama qori la gubo ka dib la demiyo intaanu dambas noqon. 
[[Heerkul]]ka [[dab]]ka lagu shidayo geedaha markuu gaadho [[salsiyas|220 °C]] (428 °F) waxa soo baxa ''Dhuxusha Cowlan'' (Brown Charcoal), haddii lagu sii wado dabka marka [[salsiyas|280 °C]] (536 °F) wakhti ka dib waxaa soo baxa ''Dhuxusha Madow'' (Black Charcoal), ugu dambayn haddii [[salsiyas|310 °C]] la gaadhsiiyo waxaa soo baxa ''Dhuxusha Jilicsan''.  

Dhuxushu waxay ka samaysan tahay [[kaarboon]] qalalan oo wax [[biyo]] ah lahayn. Sababto ah [[kul]]ka [[dab]]ka lagu shiday qoryaha dhuxushu ka timid ayaa ka uumi bixiya biyaha. 

Dhuxusha waxay ka mid tahay waxyaabaha qadiimiga ah ee [[dad]]ku isticmaali jirey tan iyo [[qarni]]yo hore. 

Guud ahaan, dhuxusha waxaa loo isticmaalaa in laga sameeyo [[dab]] wax lagu [[cunto|karsado]] ama laga helo [[kul|kuleyl]]. 

Maadaama dhuxushu ka timaado [[dhir|geedaha]], waxay halis iyo khatar badan ku heeysaa jiritaanka [[dhir]]ta. 
Si loo helo jawaan dhuxul ah waxaa la jaraa [[labo]] ama [[sadex]] geed, taas oo keenaysa in dhirtu si dhakhso badan u tafiir go'do. 

=Isticmaalka Dhuxusha=

Inta ugu badan Dhuxusha waxaa loo isticmaalaa in laga sameeyo [[dab]] lagu karsado [[cunto|cuntada]], [[shaax|shaah]]a iwm. Sidoo kale, waxaa loo isticmaalaa in laga helo [[kul|kuleyl]] la diirsado. 

Dhuxushu waxay ka timaada [[dhir|geedaha]], qeybo ka mid ah dhirta ayaa la gubaa ka dib la damiyaa intaanay [[dambas]] noqon. Waa la jajabiyaa qoryaha dhuxusha ka dib, lagu cabeeyaa jawaano iyo [[bac]]o loogu talo galay in lagu iib-geeyo. 

Noocyo ka mid ah dhuxusha, sida ''Dhuxusha Jilicsan'' waxaa loo isticmaalaa in lagu shito '''Badeecada''' ama '''Shiishada'''.

=Khatarta Deegaanka=

[[File:Charcoal_Burner%2C_Bouth_Woods.jpg|thumb|Tiro badan oo geedo ah ayaa la soo jaraa si loo sameeyo dhuxul.]]

Dhuxushu waxay halis iyo khatar badan ku heeysaa jiritaanka [[dhir]]ta, sababtoo ah tiro badan oo geedo ah ayaa la jaraa si looga sameeyo dhuxul. 
Wakhti yar gudaheed, tani waxay keenaysaa tafiir go'a dhirta iyo nabaad-guur ku yimaada [[caro|carada]]. 
 
Sidoo kale, marka la samaynayo dhuxusha [[qiiq]] badan ayaa oo ka kooban [[kaarboon|kaarboon-labo-ogsaydh]] iyo kimikooyin [[sun]] ah ayaa [[hawo|hawada]] gala taas oo keenaysa ''Wasakhowga Hawada''.
  
In ka badan 90% qoysaska wadanka [[Soomaaliya]] waxay [[maalin]] kasta isticmaalaan [[tiro|tiro badan]] oo dhuxul ah taas oo lagu kariyo [[cunto|cuntada]] iyo waxyaabaha kale. Midani waxay khatar badan ku heeysaa dhirta dhulka oo wakhti dhow laga baqayo ineey dhamaato. 

Guud ahaan, [[duni]]da mamnuuc ayay ka tahay gooynta [[dhir]]ta sababtoo ah [[nolol|nolosha]] dhamaanteed ayaa si toos ah ugu tiirsan dhirta. 

{{Gumud}}

[[Category:Dhir]]
[[Category:Saynis]]
[[Category:Juquraafi]]
[[Category:Heerkul]]
[[en:Charcoal]]
