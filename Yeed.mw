Washaaqo' waa [[degmo]] ku taalo [[Bakool|Gobolka Bakool]].
Degmada washaaqo waxay kamid aheyd degmooyinkii ugu horeeyey dalka Soomaaliya waxay degmonimada qaadatay Juun 1971 dii, waxay ka mid tahay degmooyinkii burburay kadib dagaaladii dhaxmaray Soomaaliya iyo Itoobiya 1977 -dii ilaa 1982 -dii.



Degmada washaaqowaxaa ku dagaalamay ciidamadii Soomaaliya iyo Itoobiya waxaana la baabiiyey oo la gubay dhammaan dhismayaashii degmada kuwii shacabka iyo Dawladda.



Diyaaradaha dalka Itoobiya ayaa si aan kala go`laheyn u duqeeyey degmada Yeed ee gobolka bakool waxaa intaas u dheereyd duqeymo ay isdhaafsanayeen ciidamada lugta ee Soomaaliya iyo Itoobiya.



Dadkii ku noolaa degmada washaaqo dhibkii gaadhay xilligaas kama aysan soo kaban illaa sannadkii 2000-kii oo markale dib loogu soo noqday degmadaas dhimasho, dhaawac iyo barakac lixaad leh kadib.



Eegga waxay degmada washaaqo leedahay maamul, guddoomiyaha iyo ku xigeenkiisa ayaa ka warbixiyey magaalada washaaqo sida ay maanta tahay:




WAXBARASHADA:

dadka deegaanku dib ayey ugu soo laabteen dib ayaana loo dhisay oo loo degay MAGAALADA washaaqo, waxaa dib loo dhisay iskuulkii degmada oo la dayactiray ayna dhigtaan Arday gaadhaysa illaa 270 wiilal iyo gabdho iskugu jira.



BIYAHA:

Magaalada washaaqo waxaa ku yaal ceelal durdur oo ah kii qadiimiga ahaa ee magaaladu weligeed laheyd 
Darar ay xooluhu ka cabbaan (Geel, lo' iyo Adhi) ayaa loo sameeyey.

Waxaa jira ceel gacmeedyo qandaraasyo lagu qaatay oo laga sameeyey qaar ka mid ah tuulooyinka degmada.

ISGAADHSIINTA:

Magaalada washaao waxay leedahay isgaadhsiin (telefoon) casri ah guri iyo Moobeyl (landline and Mobil), waxaana jira shirkado u xawila lacagaha (Xawaalado) oo ay kamid yihiin Amal iyo Dahabshiil waxaa kale oo lacagaha u xawila shirkadda Kaah Express.

CAAFIMADKA.

Magaalada washaaqo waxaa ka dhisan rug caafimaad oo cusub, laakiin uma howlgasho sidii loogu talo galay, waxaa caawiyo xagga caafimaadka ha'yado caalami ah mar mar.



NABADGELIYADA: 

Degmada washaaqo waa degmada ugu nabadgeliyada fiican gobolka Bakool waxaa hadda ku sugan dhammaan iyo madaxdii Dawladda Soomaaliya u qaabilsaneyd gobolada Baay iyo Bakool, dhanka nabadgelyada waxaan iska kaashanaa maamulka degmada Baarey - Itoobiya.



Washaaqo waa deegaan laga taageero Dawladda Soomaaliya kuna sugan yihiin ciidamada Dawladda Somaaliya gaar ahaan qeybo ka mid ah ciidamada gobolada Baay iyo Bakool, washaaqo qiyaastii ujirtaa xudur 97Km
Degmada washaaq waxay hadda leedahay maamul heer degmo ah oo dhammeystiran isla markaana hoos taga Dawladda federaalka ah ee dalka Soomaaliya.

Degmada washaaqo waxay ka mid tahay degmooyinka gobolka Bakool waxay xuduud la leedahay gobolka afdheer ee dalka Itoobiya. Waxay xuduud la leedahay degmada Waajid, Xuddur, Luuq-ganaane iyo baareey. 
 

MAAMULKA DEGMADA:

guddoomiyaha degmada washaaqo waa Cabdulahi Cabdi ismaaciil

== See also ==
{{Degmooyinka Gobolka Bakool}}
