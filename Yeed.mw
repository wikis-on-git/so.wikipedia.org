'''Yeed''' waa [[degmo]] ku taalo [[Bakool|Gobolka Bakool]].
Degmada Yeed waxay kamid aheyd degmooyinkii ugu horeeyey dalka Soomaaliya waxay degmonimada qaadatay Juun 1971 dii, waxay ka mid tahay degmooyinkii burburay kadib dagaaladii dhaxmaray Soomaaliya iyo Itoobiya 1977 -dii ilaa 1982 -dii.



Degmada Yeed waxaa ku dagaalamay ciidamadii Soomaaliya iyo Itoobiya waxaana la baabiiyey oo la gubay dhammaan dhismayaashii degmada kuwii shacabka iyo Dawladda.



Diyaaradaha dalka Itoobiya ayaa si aan kala go`laheyn u duqeeyey degmada Yeed ee gobolka bakool waxaa intaas u dheereyd duqeymo ay isdhaafsanayeen ciidamada lugta ee Soomaaliya iyo Itoobiya.



Dadkii ku noolaa degmada Yeed dhibkii gaadhay xilligaas kama aysan soo kaban illaa sannadkii 2000-kii oo markale dib loogu soo noqday degmadaas dhimasho, dhaawac iyo barakac lixaad leh kadib.



Eegga waxay degmada Yeed leedahay maamul, guddoomiyaha iyo ku xigeenkiisa ayaa ka warbixiyey magaalada Yeed sida ay maanta tahay:




WAXBARASHADA:

dadka deegaanku dib ayey ugu soo laabteen dib ayaana loo dhisay oo loo degay MAGAALADA YEED, waxaa dib loo dhisay iskuulkii degmada oo la dayactiray ayna dhigtaan Arday gaadhaysa illaa 270 wiilal iyo gabdho iskugu jira.



BIYAHA:

Magaalada Yeed waxaa ku yaal ceel matoor ah oo ah kii qadiimiga ahaa ee magaaladu weligeed laheyd oo la dayactiray, haan biyo oo 50 foosto oo biyo ah keydisa ayuuna leeyahay.

Darar ay xooluhu ka cabbaan (Geel, lo' iyo Adhi) ayaa loo sameeyey.

Waxaa jira ceel gacmeedyo qandaraasyo lagu qaatay oo laga sameeyey qaar ka mid ah tuulooyinka degmada.


ISGAADHSIINTA:

Magaalada Yeed waxay leedahay isgaadhsiin (telefoon) casri ah guri iyo Moobeyl (landline and Mobil), waxaana jira shirkado u xawila lacagaha (Xawaalado) oo ay kamid yihiin Amal iyo Dahabshiil waxaa kale oo lacagaha u xawila shirkadda Kaah Express.



CAAFIMADKA.

Magaalada Yeed waxaa ka dhisan rug caafimaad oo cusub, laakiin uma howlgasho sidii loogu talo galay, waxaa caawiyo xagga caafimaadka ha'yado caalami ah mar mar.



NABADGELIYADA: 

Degmada Yeed waa degmada ugu nabadgeliyada fiican gobolka Bakool waxaa hadda ku sugan dhammaan iyo madaxdii Dawladda Soomaaliya u qaabilsaneyd gobolada Baay iyo Bakool, dhanka nabadgelyada waxaan iska kaashanaa maamulka degmada Baarey - Itoobiya.



Yeed waa deegaan laga taageero Dawladda Soomaaliya kuna sugan yihiin ciidamada Dawladda Somaaliya gaar ahaan qeybo ka mid ah ciidamada gobolada Baay iyo Bakool, Yeed qiyaastii 50Km dhankja koonfur waxaa ku sugan maleyshiyada kooxda Alshabaab ee ka soo horjeeda Dawladda Soomaaliya.




Degmada Yeed waxay hadda leedahay maamul heer degmo ah oo dhammeystiran isla markaana hoos taga Dawladda federaalka ah ee dalka Soomaaliya.



Degmada Yeed waxay ka mid tahay degmooyinka gobolka Bakool waxay xuduud la leedahay gobolada Ogaden ee dalka Itoobiya. Waxay xuduud la leedahay degmada Waajid, Xuddur, Aato, Luuq-ganaane iyo baareey. 
 


MAAMULKA DEGMADA:


guddoomiyaha degmada Yeed waa Maxamuud Faaqid Duwane 

Guddoomiye xigeenku waa Sahal Kaahin Ugaas Geedi

Taliyaha ciidanka waa salaad Maxamed Faarax.

== See also ==
{{Degmooyinka Gobolka Bakool}}
