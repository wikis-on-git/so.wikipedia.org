Ronaldo Luiz Nazário de Lima (født 22. september 1976 i Rio de Janeiro) er en tidligere brasiliansk fotballspiller, som spilte sist for Corinthians.

Karrieren startet i brasilianske Cruzeiro, og etter salget til PSV Eindhoven i 1994, har han vært innom fire av de største klubbene i verden; FC Barcelona, Inter, Real Madrid og AC Milan. Ronaldo har også hatt stor suksess for landslaget, og har skåret hele 72 mål på 112 kamper for Brasil, deriblant 15 i Fotball-VM. To ganger har han vært med på å vinne Fotball-VM; i USA 1994 og Japan og Sør-Korea 2002.

Den brasilianske storskåreren har blitt kåret til FIFA World Player of the Year tre ganger (1996, 1997, 2002), og er sammen med tidligere lagkamerat i Real Madrid Zinedine Zidane, Lionel Messi de eneste som har vunnet prisen tre ganger. Ronaldo har blitt kalt «Fenomenet» (portugisisk: O Fenômeno, spansk: El Fenómeno), men ble under sitt opphold i Real Madrid kalt «El Gordo» (Den Fete). Han regnes ofte som en av tidenes beste fotballspillere, og han er tidenes toppskårer i VM.

Innhold  [skjul] 
1 FC Barcelona
2 Inter og kneskaden
3 Real Madrid
4 AC Milan
5 Corinthians
6 Brasil
7 Testimonial
8 Eksterne lenker
FC Barcelona[rediger | rediger kilde]
Etter å ha blitt oppdaget av Piet de Visser, ble han snart solgt til PSV Eindhoven, og han briljerte i klubben med 42 mål på 46 liga-kamper. Totalt skåret han 55 mål i 57 offisielle opptredener for klubben, og klubben oppdaget interesse fra mange europeiske storklubber, deriblant FC Barcelona. Ronaldo ble til den spanske storklubben etter to år i Nederland. Han spilte én sesong i FC Barcelona, og skåret 47 mål på 49 kamper (inkludert opptredener i Copa del Rey og European Cup Winners Cup) Ronaldo er en av tre spillere som har scoret mer enn 30 mål under én sesong i La Liga, de to andre er Lionel Messi og Cristiano Ronaldo.

Inter og kneskaden[rediger | rediger kilde]
Inter Milano signerte Ronaldo den neste sesongen, og Ronaldo hjalp dem på vei til å vinne UEFA Cup. 21. november 1999, under en Serie A-kamp mot Lecce, skadet Ronaldo kneet stygt og måtte ut på sidelinja med skade. Under sitt første comeback for klubben, på datoen 12. april 2000, spilte han bare sju minutter mot Lazio før han skadet kneet sitt for andre gang i karrieren.

Etter to operasjoner og 20 måneder med rehabilitering, gjorde Ronaldo comeback i Fotball-VM 2002. Ronaldo briljerte nok en gang i turneringen, og skåret hele 8 mål, og stakk av med Gullstøvelen. Overraskende nok ble han solgt til Real Madrid etter turneringen.

Real Madrid[rediger | rediger kilde]
Fansen til Real Madrid hadde enorme forhåpninger til Ronaldo, og han skåret to mål i debuten sin for klubben. I sin første sesong i klubben skåret han 23 ligamål, og vant La Liga med Real Madrid i 2003. De siste sesongene i klubben var likevel ikke like suksessfulle for Ronaldo, og Fabio Capello satte ham på benken i flere kamper og gjorde det klart at Ronaldo ikke var med i hans planer for klubben lenger. Overvekt og kvalitetskrise ble et faktum for Ronaldo.

AC Milan[rediger | rediger kilde]
19. Januar 2007 ble det klart at Ronaldo hadde blitt solgt til AC Milan for 62 millioner NOK. Han debuterte for klubben 11. Februar med nr. 99 på ryggen, i en ligakamp mot Livorno. I den neste kampen, mot Siena, skåret Ronaldo to mål, og hadde en målgivende pasning i kampen AC Milan vant 4-3. I sin første sesong i klubben skåret han 7 mål på 14 kamper. Ronaldo er en av de få spillerne som har spilt for både Inter og AC Milan, og han er en av kun to som har skåret for begge klubbene i lokalderbyet, den andre er Zlatan Ibrahimović.

Til tross for sin utrolige suksess de siste tolv årene, har ikke Ronaldo vunnet UEFA Champions League i karrieren sin. Til tross for at AC Milan vant turneringen i 2006-2007 sesongen, kunne ikke Ronaldo spille, med tanke på at han hadde representert Real Madrid i turneringen den samme sesongen. Han var med å vinne UEFA Champions League mot Bayer Leverkusen da Zinedine Zidane scorte det historiske målet etter assist fra Ronaldo.

13. februar 2008 ble Ronaldo utsatt for enda en kneskade. Leger gjorde det klart at han hadde ødelagt korsbåndet i kneet, på samme måte som i 1998 og 2000. Til tross for spekulasjonene om at spissen skulle legge fotballstøvlene på hylla, har han bestemt seg for å fortsette.

Corinthians[rediger | rediger kilde]
Til tross for kneskaden ga han seg ikke og skrev i slutten 2008 kontrakt med den brasilianske klubben Corinthians for å bygge opp skaden. Alle hadde egentlig forventet at han skulle skrive kontrakt med Manchester City men han takket nei.

Brasil[rediger | rediger kilde]
Ronaldo debuterte for Brasil i 1994, og har siden den gang skåret 62 mål på 98 kamper for landslaget. Med sine 15 mål i tre forskjellige VM-sluttspill, er han tidenes toppskårer i turneringen etter at han slo Gerd Muller sin rekord på 14 mål under VM 2006. Han skåret 4 mål i VM 1998, 8 mål i VM 2002, og 3 mål i VM 2006. Etter at tidligere landslagskaptein Dunga ble hovedtrener for Brasil, har ikke Ronaldo spilt en eneste kamp for landslaget, og trøya med nummer 9 på ryggen har sirkulert blant spillere som Alexandre Pato, Luis Fabiano og Vagner Love.



Skjorten Ronaldo brukte for Inter mot Man. United i Champions League
Foto: Øyvind Vik


Testimonial[rediger | rediger kilde]
Den 8. juni 2011 hadde Ronaldo sin siste kamp som profesjonell fotballspiller. Han hadde fått satt opp en landskamp mot Romania. Selv kom han inn i det 31. minuttet og spilte en bra kamp. Ronaldo holdt på å score, men greide det ikke. Sluttresultatet ble 1-0 etter en scoring av Fred
