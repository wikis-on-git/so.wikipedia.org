[[File:Illustration Trigonella foenum-graecum0.jpg|thumb|Illustration Trigonella foenum-graecum0]]
[[File:Aesthetic_bunch_of_fenugreek_greens.jpg|thumb|Caleenta Xulbda]]
'''Xulbad'''  ({{lang-ar|حلبة}} {{lang-en|Fenugreek}}) waa [[Geed]] [[dhir]]eed ka mida bahada xulboleyda, asalkeeda waxay ka soo jeeda [[afrika]]da [[bari]] iyadoo ka dib ku faaftay dhulka [[jasiirada carabta]] ilaa [[dunida]], waxaa aad looga isticmaala dunida [[islaam]]ka, badankood, itoobiyaanka ayaan caan ku ah cabida iyo cunida miraha xulbada,
'''Wax tarka Xulbada'''
Xulbadu waa [[geed]] daaweed faaido badan u leh biniaadanka, xulbadu waxaa ka buuxa borotiin iyo maadada loo yaqaanno Fosfoor, waxayna faaidadeeda nafaqo u dhigantaa [[beer]]ka nibiriga maadaama boqolkii garamba ay ku jirto 4400 [[milligram]] oo borotiin.
[[File:Fenugreek seeds(মেথি).JPG|thumb|Miraha Xulbo]]

100-kii garaam ee xulbo ah waxaa ku jirta nafaqo ahaan:
1- 6000 Milligram oo carbohydrate ah
2- 4400 Milligram oo borotiin ah
3- 900 Milligram oo dufan ah
4- 395 Milligram oo calcium ah
5- 51 Milligram oo foosforas ah
6- 1.93 Milligram oo bir ah
7- Energy u dhigmo 49 Kilocalories
[[File:Methi Fields.jpg|thumb|Beeraha Methi]]
== Karinta ==
Xulbadu markii la kariyo waxay faaido u leedahay nafaqaynta iyo in ay wax cayiliso.

Markii la karkariyo waxaa loo cabi karaa calool xanuunka iyo feero xanuunka.

Waxaa kaloo faaido fiican u leedahay gabnaha caatada xilliga qaangaarka maadaama ay sare u qaaddo hormoonada jirkooda ku jiro waxayna furtaa abitaytka.

Markii la rabo in ay cunnada furto, 30 gram oo xulbo ah ayaa waxaa lagu daraa 1 litir oo biyo karkarsan waxaana la cabaa cunnada nus saac ka hor si ay cunnada uga caawiso xagga shiidka iyo ka faaideysiga jirka.
== Saliideeda ==
Haddii saliid laga dhigo faaidadeeda waxaa ka mid ah in hooyada naaska nuujiso ay caano badan u keento, haweenka caadada ku xanuunsadane in ay ka khafiifiso oo si sahlan uga timaado.
== Daawo ahaan ==
Waxaa kaloo lagu daaweeyaa nabraha ku samaysma dadka sonkorta qabo, waxaa kaloo daawo u tahay calool adeegga iyo babaasiirta.

Haddii lagu luqluqdo waxuu daaweeyaa qumanka, haddii la isku huuriyane wuxuu yareeyaa qufaca siyaadada ah.

== Halis u ahaansheheed uurka ==
Haddii aad leedahay uur, ha qaadanin xulbada waxay saameyn kartaa korriinka maskaxee ee uur jiirka, sonkortaada way ridi kartaa, minkane way maroojin kartaa oo foosha ayay soo dadajisaa.<ref>http://somalidoc.com/smf/index.php?topic=4120.0</ref>
== Tixraac ==
