{| class="infobox" align="right" style="font-size: 95%; text-align: left;"
|-
|-
{{#if: |
{{!}} colspan="2" style="font-size: smaller; text-align: center;" {{!}} [[File:|200px]]<br />{{{caption|}}}}}
| colspan="2" style="font-size: larger; text-align: center;" | '''Soomaaliyeey toosoo''' <br />
[[File:Flag_of_Somalia.svg|220px]]
|-
! colspan="2" style="background-color: #cdcdb4; text-align: center;" | Astaanta Calanka Soomaaliya
|-

|}
Maanta oo kale 12ka Oktoobar  waxay ku beeggan tahay sannad guuraddii ka soo wareegtay maalintii ugu horaysay ee la soo bandhigay naqshadda Calanka Soomaaliyeed la iskuna raacay ,maalintaan oo ah maalin ku wayn quluubta shacbiga Soomaaliyeed, waa maalintii la go’aamiyay nooca uu noqonayo calnka Soomaaliya, taariikhdu markay ahayd 12kii Oktober 1954tii, waxaana naqshaddiisa hal abuuray Ilaahay ha u naxriistee halgamaa Maxamed Cawaale Liibaan.

Markii uu hidisay naqshadda Calanka wuxuu Marxuum Maxamed Cawaale Liibaan dood dheer la galay dad badan oo su’aalo ka weydiiyay astaamaha calanka, waxayna dooda ugu wayn ka imaaneysay dhanka Gumeystihii oo isagu markii hore diiday Calanka Buluugga ah.

Markii loo soo bandhigay Calanka ururka SYL ,dood dheer ka dib waxaa la isku waafaqay Muxaafid iyo Mucaaridba Calanka uu soo bandhigay Maxamed Cawaale Liibaan, Cabdulkadir Cali Boolay oo ka mid ahaa halgamayaashii S.Y.L ayaa yir”waxaan nasiib u yeeshay in aan goob joog ka ahaa xilligaasi oo lagu soo bandhigay xarunta dhexe ee xisbigii SYL, waxaana cod buuxda la isku waafaqay in la qaato naqshadda uu soo bandhigay marxuum Maxamed Cawaale Liibaan,hase yeeshee markii loo geeyay maamulkii Talyaaniga ayaa diiday oo ku tilmaamay inuu u egyahay Calanka dalka Za’iir iyo kan Jamaciyadda Qaruumaha ka dhaxaysa “United Nations-ka” sidaasi darteed aan la ogolayn calan dal leeyahay, maamulkii Talyaaniga wuxuu ku adkaystay hindisihii uu soo bandhigay marxuum Maxamed Cawaale Liibaan in aan la qaadan Karin isagoo qiil uga dhigaya in uu egyahay calanka dalka Democtatic Republic of Congo Ex. Za’iir.

Balse Maxamad Cawaale Liibaan wuxuu Talyaaniga u sheegay in labada calan aanay isku mid ahayn sababtoo ah Calanka dalkii Za’iire horay loo oran jiray, xiddigta ku dhextaal waa mid Dahabi ama Huruud ah, sidaasi darteed dood dheer iyo wada tashi fara badan ka dib  maamulkii Talyaaniga oo xiligaasi maamulaayay koonfurta soomaaliya wuxuu ogolaaday in la qaato calanka buluugga ah xiddigta cad dhexda kaga taallo.

Halgan dheer ka dib ummadda soomaaliyeed waxay ku guuleysatay una suurta gashay in ay yeelato calan aad u qurux badan ,kaasoo ka tarjumaya jiritaanka iyo himilada ummadeed oo ah in la helo soomaali  midaysan.

Calanka Qaranka Soomaaliyeed oo maanta 65 sano jirsaday, wuxuu ku yimid halgan adag oo loo soo galay, halgankaas oo ay hoggaanka u hayeen dhallinyaraddii soomaaliyeed xisbigii SYL, kuwaas oo halgan qaraar la galay gumaystayaashii isu soo bahaystay umadda Soomaaliyed.



=
=Qoraal==
{| align= border=1 cellpadding=6 cellspacing=0 style="margin: 0 0 0 1em; background: #ffffff; border: 1px #aaaaaa solid; border-collapse: collapse; text-align:left; font-size: 95%;"
|- style="text-align:center; background: border-bottom:2px solid black;"
!
!'''Heestii [[Calanka Soomaaliya]] ee 1947'''
!
|-
|
|
soomaaliyeey Toosoo<br />
Toosoo isku tiirsada ee <br />
Hadba kiina taagdaranee <br />
Taageera waligiinee

Idinkaysu toohaayoo <br />
Idinkaysu taamaayee <br />
Aadamuhu tacliin barayoo <br />
Waddankiisa taamyeeloo

Sharcigaa isku kiin tolayoo <br />
Luuqadaa tuwaaxid ahoo <br />
Arligiina taaka ahoo <br />
Kuma kala tegeysaan oo

Tiro ari ah oo dhaxalaa <br />
Sideed laydin soo tubayoo <br />
Ninba toban la meel marayoo <br />
Cadowgiin idiin talin oo

Tuldo geel ah oo dhacan baad <br />
Toogasho u badheedhanee <br />
Ma dhulkaas dhanee tegeybaan <br />
Ninna dhagax u tuurayn

Qaran aan hubkuu tumayo <br />
Tooreyda dhaafayn <br />
Oo aan taar samayn karin <br />
Uur kutaallo weynaa

Hadba waxaan la taahaayoo <br />
Togagga uga qaylshaa <br />
Nin dalkiisii cadow taaboo <br />
U tol waayey baan ahayee

Hadba waxaan laa ooyaayoo <br />
Oo ilmadu iiga qubaneysaa <br />
Iqtiyaar nin loo diidoo <br />
La addoon sadaan ahayee
|
|}

[[Category:Soomaaliya]]
[[Category:Heesaha qaramada]]
