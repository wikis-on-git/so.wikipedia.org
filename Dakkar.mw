[[Dakkar]]([[Jinacsani]]) waa caasimadii labaad ee boqortooyadii [[Adal Sultanate]] ka dib markii ay boqortooyadu ka soo guurtey [[Saylac]], waxay ku taal Bariga [[Ethiopia]] waxay [[24 Km]] u Jirtaa magaalada [[Jigjiga]], [[Dakkar]] wakhtigan la jooga waxaa loo yaqaan [[Jinacsani]]
[[File:Adal.PNG|thumbnail| Qariirada Harar iyo Dakkar oo ahaa caasimadihii Adal Sultanate]]

wakhtigan la joogana waxay ka tirsan tahay Ismaamulka Oromada, magaaladina waxay caan ku tahay buur wayn oo bartanka magaalada ku taal sidoo kale waa magaalo leh raadad taariikhi ah, meel aan ka fogayn waxa ku taal tuuladii uu ku dhashay [[Imaam Axmed Guray]] iyo tuulada [[Derbiga]] oo ah tuulo qadiimi ah,saldhigna u ahan jirtay [[Imaam Axmed Guray]] waana meeshi ugu horaysay ee uu ka dhiso Masajid uu isagu gacantiisa ku dhiso.
File:Imaam Axmed Guray.jpg
Masaajidkii Imaam Axmed Guray kuna yaal Tuulada Derbiga

[[Jinacsani]]/Dakkar waxay ka tirsanaan jirtay Ismaamulka [[Soomaalida Ethiopia]] wixii ka horeeyay 2004 kii balse afti dad wayne laga qaaday dadka ku nool magaaladaas iyo tuulooyinka u dhow dhow ayay waxay u codeeyeen in ay ku biiraan [[Ismaamulka Oromada]].
Magaalada [[Dakkar]] [[jinacsani]] waxaa ku yaal xero ciidan oo aad u wayn waana meelihii dagaaladii ugu cusla ay ka dhaceen 1977 kii waa meelihii jugta culus lagu gaadhsiiyay ciidamadii kaligii taliskii [[Mengista Xayle Maryam,]] sidoo kale waxay saldig u ahayd Jabhadii Horyaal ee dagaalka hubaysan kula jirtay xukumadii derkiga,
1977-dii waxaa qabsaday ciiidamadii xooga dalka somaliyeed waxaase dib u qabsaday sanadkii 1978-dii bishii 9aad ciidamadii gumaysiga.
xerada ciidamada magaalada [[jinacsani]] waxaa lagu soo tababary Cutubyadii ugu Horeeyay ciidamadan loo yaqaan [[Liyuu Police]] ka ee [[DDSI]].
