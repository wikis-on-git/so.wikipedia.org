'''Dagaalkii Dhufaysayda''' (ingiriis: the Battle of Trench; carabi: غزوة الخندق; "Ghazwah al-Khandaq") sidoo kale loo yaqaano '''Dagaalkii Isbaaheysiga''' (ingiriis: Battle of the Confederates; carabi: ﻏﺰﻭﺓﺍﻻﺣﺰﺍﺏ; loogu dhawaaqo: Ghazwah al-Ahzab) wuxuu ahaa go'doomin aad u dheer ee magaalada Yatrib (ee hada loo yaqaano [[Medina|Madiina]]) taasi ooy masuul ka ahaayeen isbaaheysi qabiilo badan oo [[Carabta|Carab]] iyo [[Yuhuuda|Yuhuud]] iskugu jira. Awooda iyo xooga ciidamada, askarta iyo milatariga isbaaheysigu wuxuu ahaa 10,000 oo nin, lix boqol oo faras iyo dhowr boqol oo geel ah; halka tirada awooda ciidamada Islaamka ee reer [[Medina|Madiina]] ay ahaayeen 3,000 oo nin. Dagaalku wuxuu bilaabmey Maarso 31keedii, sanadkii 627 C.D (C.D = Ciise Dabadii) oo u dhiganta 5tii [[Dul al-Qacdah|Dul-Qacdah]] sanadkii [[5H|5aad ee Hijrada]]<ref>"[[ingiriis]]: the Battle of Trench; [[carabi]]: غزوة الخندق; "Ghazwah al-Khandaq""</ref>{{Template:Dagaaladii_Islaamka}}

[[File:Battle_of_trench_site.JPG|thumb|maabka ololihii dagaalka Beder.]]

Difaacayaashii [[Islaam]]ka reer Madiina oo uu hogaaminayay [[Nebi Muxamed]] [[File:Mohamed peace be upon him.svg|18px]], waxay ahaayeen kuwo laga tiro iyo tayo badan yahay, sidaasi darteed waxay go'aansadeen ineey qodaan dhufeys dheer oo ku wareegsan magaalada ayagoo ka faa'iideysanaya [[deyr]]kii iyo [[gidaar]]kii ku wareegsanaa magaalada [[Medina|Madiina]].<ref>"[[Nebi Muxamed]] [[File:Mohamed peace be upon him.svg|18px]], waxay ahaayeen kuwo laga tiro iyo tayo badan yahay"</ref> 

Xirfada ay isticmaaleen ciidamo [[Islaam]]iyiinta ahi waxay bedbaadisay in isbaaheysiga soo duulay ay qabsadaan isla markaana soo galaan magaalada xarunta u ahayd Islaamka wakhtigaasi ee [[Medina|Madiina]].<ref>"[[Islaam]]iyiinta ahi waxay bedbaadisay in isbaaheysiga soo duulay ay qabsadaan isla markaana soo galaan magaalada xarunta u ahayd Islaamka wakhtigaasi ee [[Madina]]"</ref> Sidoo kale, fikradii ahayd in lagu baabi'iyo [[diin]]ta [[Islaam]]ka ee uu hogaaminayay [[Nebi Muxamed]] [[File:Mohamed peace be upon him.svg|18px]] (n.n.k.h) way fashilantey, in badan oo gaalada ahna waa la diley. Si kastaba ha ahaatee, guusha dagaalkani wuxuu horseeday in muslimiintu helaan dhiiranaan iyo kalsooni aad u balaadhan isla markaana wakhti yar ka dib qabsadaan deegaano badan iyo magaalada [[Makka]] laf ahaanteed.<ref>"[[Madina]] kuwaas oo uu hogaaminayay [[Nebi Muxamed]] (n.n.k.h)"</ref><ref>"magaalada [[Makka]]"</ref><ref name="Nomani368">Nomani, ''Sirat al-Nabi'', p. 368-370.</ref> 

= Magaca Dagaalka =

Dagaalka waxaa loogu magac daray ''khandaq''<ref name="Nomani368">Nomani, ''Sirat al-Nabi'', p. 368-370.</ref> (Af-[[carabi]]: الخندق) oo macnaheedu tahay ''dhufeys'', sababtoo ah [[muslim]]iintu waxay qodeen dhufeeys aad u dheer ooy ku soo wareejiyeen magaalada [[Madiina]]. 
Fikrada ah in [[god]] dheer la qodo waxaa keenay [[asxaabi]] [[Salman|Salmaankii reer Beershiya]] (Salmān al-Fārsi) oo asago ka soo xigtey khibradii dagaalka ee [[boqor]]tooyda [[Beershiya]] oo uu u dhashay. 

Dhinaca kale, dagaalkan waxaa loo yaqaanaa [[Dagaalkii Isbaaheysiga]] ([[ingiriis]]: Battle of the
Confederates; [[carabi]]: ﻏﺰﻭﺓﺍﻻﺣﺰﺍﺏ; loogu dhawaaqo: Ghazwah al-Ahzab) sababtoo ah waxaa isa soo baaheystay xulafo badan oo ka kooban qabiilada [[Carab]]ta iyo [[Yuhuud]]da. Intaasi waxaa dheer, [[Qur'aan]]ka kariimka ah waxaa ku jirta [[surad]] lagu magacaabo ''[[Al-Axsaab]]'' (af-carabi الاحزاب).
= Sababta Dagaalka =

Ka dib markey dadka [[muslim]]iinta ahi ka soo qaxeen magaalada [[Makka]] ayagoo u hijroonaya magaalada [[Madiina]] ayaa in badan ka mid ah qabiilka [[Quraysh]] waxaa cadho-gelisay in [[Nebi Muxamed]][[File:Mohamed peace be upon him.svg|18px]] iyo [[asxaabi|asxaabtiisa]] ay nabad ku degan yihiin magaalada Madiina isla markaana ay fidinayaan [[diin]]ta [[Islaam]]ka. Taasi waxay dhalisey in Qurayshi dhowr jeer ku soo duusho Nebi Muxamed [[File:Mohamed peace be upon him.svg|18px]] iyo intii raacsanayd, markii ugu horeeysay [[Dagaalkii Beder]] ([[sanad|sanadkii 624 C.D]])<ref>Peters, ''Muhammad and the Origins of Islam'', p. 211—214.</ref> ee gaaladii reer Makka aad ugu jabtey, ka dib mar labaad dagaalkii aargoosiga ahaa ee [[Dagaalkii Uxud|Uxud]] ee dhacay [[sanad|sanadkii 625 C.D]]<ref>Watt, ''Muhammad: Prophet and Statesman'', p. 135.</ref> kaasi ooy si daran ugu xasuuqeen muslimiinta. 

Si kastaba ha ahaatee, markey [[taariikh]]du ahay [[Abriil]] [[sanad|sanadkii 626 C.D]] ayaa [[Nebi Muxamed]] [[File:Mohamed peace be upon him.svg|18px]] isku keenay ciidan ka kooban 300 oo nin iyo 10 faras si uu ula kulmo ciidamada [[Quraysh]] oo ahaa 1,000 nin. Waxay ku kulmeen deegaanka [[Bader]] taasi oo ah markii labaad eey ku kulmaan meeshani ka dib [[Dagaalkii Beder]].
In kastoo aanu wax dagaal ahi dhex marin labada dhinac, tani waxaa loo yaqaanaa [[Badertii Labaad]].<ref name="Watt35-6">Watt, ''Muhammad at Medina'', p. 34-37.</ref> Wakhtigani labada dhinac waxay isla af-garteen heshiis ah inaan la dagaalamin intii mudo ah oo amaan lagu wada joogo. Mudo ka dib, qabiil Yuhuud ah ayaa u safrey magaalda [[Makkah]] si ay heshiis ula soo galaan qabiilka [[Quraysh]], taasi oo markii dambe ay isla af-garteen in ay baabi'iyaan [[Nebi Muxamed]] [[File:Mohamed peace be upon him.svg|18px]] iyo inta raacsan oo dhan. Sidaasi ayaa duulaanka ay ku soo qaadeen isbaaheysigu. 

=Mucisadii Nabiga muxamad=

= Xigasho =
{{Reflist}}

[[Category:Dagaaladii Islaamka]]
[[Category:Islaam]]
[[Category:Taariikh]]
