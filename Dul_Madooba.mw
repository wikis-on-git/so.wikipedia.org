
'''Dul Madooba''' ({{Lang-en|''Dul Madoba''}}) waa [[buur|silsilad buuroley]] taasi oo dhererkeedu le'eg yahay ilaa {{convert|40|km|mi}} kana soo bilaabanta koonfurbari magaalada [[Burco]] ee waqooyigalbeed wadanka [[Soomaaliya]]. Buuraha Dul Madooba waxaa ka dhacay dagaalo caan ka ah deegaanadaasi.

==Dagaalada==
[[File:Engelse kameelruiters - English camel troopers.jpg|thumb|right|Ciidamada Ingiriiska oo saaran geel]]
Sida lagu sheegay buugaag laga qoray waxaa dagaal adag dhex maray ciidamadii [[UK|Boqortooyadii Ingiriiska]] iyo ciidamadii [[Daraawiish]]ta. 
Dagaalkaasi waxaa ka qeybqaatay [[Sayid Maxamed Cabdulle Xassan]] iyo nin caan ahaa oo la odhan jirey Richard Corfield.

Dagaalkaasi waxaa si daran loogu jabiyay ciidamdii Ingiriiska waxaana meeshaas lagu dilay abaanduulihii ciidanka Ingiriiska.

Guusha ay heleen daraawiishta iyo sidii loo jabiyay gumaystahaasi ayaa [[Sayid Maxamed Cabdulle Xassan]] ka tiriyay [[gabay]]giisa caanka ahaa:

{{Quotation|<center>''Adaa Koofilow jiitay aan dunida joogayne
Adigaa jidkii laguu waday jimic la'aaneede
Jahanama la geeyow haddaad aakhiro u jihato
Nimankii jannow kacay war bay jirin insha'allahuye
Jameecooyinkii iyo hadaad jowhartii aragto
Sida Eebbahay kuu jirrabay mari jawaabteeda
Daraawiish jikaar nagama deyn tan iyo jeerkii dheh
Ingiriis jabyoo waxaa ku dhacay jac iyo baaruud dheh
Waxay noo janjuunteenba waa jibashadiinnii dheh
Jigta weerar bay goor barqaa nagu jiteeeyeen dheh  Anigana jikrey ila heleen shalay jihaadkii dheh  Jeeniga hortiisey rasaas, igaga jiideen dheh.
Jidheeyadey ila dhaceen jilic afkoodii dheh  Siday kuugu jeexeen magliga jararacdii sheego  Billaawuhu siduu kuu jarjaray jiirarka u muuji.
Nafjeclaysigii baan ku iri jaallow iga daa dheh  Jaljalleecadii baa wadnaha jeex i soo ruqay dheh  Jeedaaladii baa indhuhu kor u jillaadeen dheh.
Jimic kagama helin tuugmadaan jiriyey ruuxii dheh  Markaan juuq iraahdaba afkey iga jifeeyeen dheh  Dhaxaan jalaadee dheg baan jalaq la ii siin dheh.
Goortaan jarreerana gefoo nolol ka jaanqaaday  Sida janannadii hore tashigu igu jaguugnaa dheh  Taladii jinnigu ii horkacay jisadeed helay dheh.
Jiidaha xanuunka leh markii la igu jeeraarshey  Jibaadka iga soo baxay dadkii jiifka qaban waa dheh  Markay rubaddu jaw tiri or bay iga ag jiibsheen dheh.
Jirkaygii bahal baa cunoo jiitay hilibkii dheh  Jurmidiyo baruurtii dhurwaa jugux ka siiyaa dheh  Jiljillaadiyo seedaha tukay igaga jaadeen dheh.
Haddaan lays jikaareyn tolkay laga jil roonaa dheh  Weligood waxaa lagu jaraa jilibdhig duullaan dheh  Daraawiishi waa jibindhowga iyo jowga soo bixi dheh.</center>
}}

==Sidoo kale fiiri==
*[[:Category:Buuraha Soomaaliya|Buuraha Soomaaliya]]
*[[Libaaxley|Buurta Libaaxley]]
*[[Buuraha Oogo]]

==Tixraac==
{{Reflist}}
*{{cite web|title=Galgodon Highlands|url=http://www.britannica.com/EBchecked/topic/223969/Galgodon-Highlands|publisher=Encyclopaedia Britannica|accessdate=25 June 2013}}

==Xigasho==
*[http://www.questia.com/library/1G1-209050949/it-s-a-mad-mad-mad-mad-world Bartholet, Jeffrey. ''It's a Mad, Mad, Mad, Mad World'', Newsweek, Oct. 12, 2009], pp.&nbsp;43–47.
*[[Francis Prevost|Battersby, Henry Francis Prevost]]. ''Richard Corfield of Somaliland'' (1914), ASIN: B000WFUQT8.
*Jardine, Douglas. ''The Mad Mullah of Somaliland''.
*Skoulding, F.A. ''With 'Z' Unit in Somaliland'', RAF Quarterly 2, no.3, (July 1931), pp.&nbsp;387–396.

*{{cite web|title=Somalia National Parks|url=http://happytoursug.com/somalia_national_parks|publisher=Happy Tours|accessdate=13 June 2013}}

{{Maqaalo Soomaaliya}}
[[Category:Buuraha]]
[[Category:Buuraha Soomaaliya]]
