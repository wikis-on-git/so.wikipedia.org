[[File:Ursus_arctos_-_Norway.jpg|thumb|Butida cas ee ku nool wadanka Norway.]]
[[File:Grosser_Panda.JPG|thumb|Butidu waa [[xayawaan]] ku nool [[dhul]]ka [[cimilo|cimilada]] qaboow leh.]]

'''Buti''' ([[Af-Carabi]]: دب [[Af-Laatiin]]: ursus [[Af-Taliyaani]]: orso [[Ingiriis (luqad)|ingiriis]]: bear [[Amxaari]]: ድብ ) waa [[xayawaan]] aad u wany oo [[duurjoog]] ah, taas oo ka mid ah xayawaanka [[naasley]]da ah.
Butidu waxay u eegtahay [[ey]]ga waana [[hilibcun]], [[ugaadhsi|ugaadhsata]] [[xoolo|xoolaha]], [[dad]]ka iyo [[kaluun]]ka. 

Butidu waa [[xayawaan]] ku nool [[dhul]]ka [[cimilo|cimilada]] qaboow leh ee [[joog|jooga sareeya]] sida [[buur]]aha. Waxayna u badan tahay [[qaarad]]aha [[Koonfur Ameerika]], [[Waqooyiga Ameerika]], [[Yurub]], [[Aasiya]] iyo [[cidhif|labada cidhif]] ee [[dhul]]ka. 

Guud ahaan, butidu waxay leedahay [[jidh]] wayn, [[lug|labo lugood]] oo awood badan, [[labo|labo gacmood]] oo [[cidi]]yo dhaadheer, [[af]] soo taagan oo [[ilig|shan miciyood]] ku yaalaan iyo [[timo]] [[dhogor]] badan oo ku dahaaran jidhka.  

[[San]]ka Butidu waa mid meel dheer wax ka [[ur]]in kara. Sidoo kale, butidu waa xayawaan adkeysi badan u leh [[qaboow]]ga ayadoo '''Butida Cad''' eey ku nooshahay [[cidhif]]yada [[dhul]]ka. 

Inkastoo noocyo badan oo butida ka mid ah tafiir go'een, maanta waxaa jira sideed nooc oo buti ah kuna kala nool daafaha dhulka. 

=Taariikhda Butida=
=Noocyada Butida=
Inta la yaqaano ee nool maanta waa [[sideed|sideed nooc]] oo buti ah. Waxaa ka mid ah: Butida Cad, Butida Cas, Butida Cowlan, Butida Gaaban, Bandha, Butida Qoraxda iyo Butida Islothka.

==Butida Cad==
[[File:Ursus_maritimus_-Rio_Grande_Zoo,_New_Mexico,_USA-8a.jpg|thumb|Butida cad ee ku nool cidhifyada dhulka.]]

'''Butida Cad''' waa nooc ka mid ah xayawaanka jidhka wayn leh ee ku nool [[cidhif|Cidhifka Waqooyi]] iyo [[cidhif|Cidhifka Koonfureed]] ee [[dhul]]ka. 

==Butida Cas==
[[File:Spectacled_Bear_-_Houston_Zoo.jpg|thumb|Butida cas]]

'''Butida Cas''' waa nooc ka mid ah butida taas oo laga helo [[waqooyi]]ga [[Aasiya]], sida [[Shiinaha]] iyo [[Ruushka]]. 

==Butida Cowlan==
[[File:Ursus arctos syriacus.jpg|thumb|Butida Cowlan]]

'''Butida Cowlan''' waa xayawaan aad u wayn oo ku nool [[keyn|keymaha]] iyo [[buur]]aha joogoodu sareeyo. 
Butidani waxay ku nooshahay [[keyn|keymaha]] [[Rainforest]] ee [[Koonfur Ameerika]]. 

==Butida Gaaban==
[[File:Ursus_thibetanus_3_(Wroclaw_zoo).JPG|thumb|Butida gaaban ee midabka madoow ee Aasiya.]]

'''Butida Gaaban''' waa nooc ka mid ah butida, laakiin ka gaaban dhererka. Butidan oo inta badan laga helo [[qaarad]]a [[Aasiya]] iyo meelo ka mid ah [[keyn|keeymaha]] [[Tayga]] ayaa waxay leedahay [[dhogor]] aad uga dheer [[dhogor]]ta noocyada kale ee butida. 

==Butida Qoraxda==
[[File:Sun_Bear_7.jpg|thumb|Butida Qoraxda.]]

'''Butida Qoraxda''' waa nooc ka mid ah butida oo inta badan ku nool wadanada cimiladoodu diiran tahay. 

==Bandha==
[[File:Giant_Panda_2004-03-2.jpg|thumb|Bandha waa buti xoog badan leh.]]

'''Bandha''' ama (Panda) waa buti jidhkeedu aad u wayn yahay, isla markaana leh [[cidi]]yo dhaadheer ooy ku waxyeelayso xoolaha ay ugaadhsanayso. Noocan waxaa laga helaa [[bari]]ga iyo badhtamaha wadanka [[Shiinaha]] iyo meelo ka mid ah dalka [[Ruushka]], waxaanay leedahay raadka [[bisad]]a oo kale (cat-foot). 
==Butida Isloth==
[[File:Sloth_Bear_Washington_DC.JPG|thumb|Butida Slothka.]]

'''Butida Isloth''' ama (Sloth Bear) waa nooc butida ka mid ah oo aad ugu muuqaal eeg [[ey]]ga, jidhkeeduna ka yar yahay noocyada kale ee butida. Noocan waxaa laga helaa meelo badan oo [[Aasiya]] iyo [[Koonfur Ameerika]] ka mid ah. 

{{Gumud}}
[[Category:Xayawaan]]
[[Category:Duurjoog]]
[[Category:Naasley]]
