'Saruur madar kicis Hiraab marka koowaad waxey u kala baxaan Wacdaan iyo Nabadwaa. Nabadwaa wuxuu u kala baxaa CUMAR IBRAAHIM,ROOBLE MAXAMUUD IYO CALI

WEHELIYE. Wacdaan waxay la siman yihiin nabadwaa waa lafta reer ugaas oo ah dad la ixtiraamo. Saruur waa beesha ugu deriska badan Habargidir waxaa deris la ah abgaal, murusade, duduble, ceyr, saleebaan, shiiqaal, waana beesha uguna dariska wanaagsan waa tii Sayid Maxamed Cabdulle Xasan uu hore u yiri (Heyb aan dib loo raacin iyo darib Saruur baa leh)taa uu uga jeedey in Saruur uu yahay dad soo dhaweynta ku wanaagsan,kuna weydiineyn qabiilka aad tahay. Beesha saruur waxeey degaan u leeyihiin degmada

Xarardheere,Jowle,dhalwo,jiimo, Dumaaye, Miliqo, Dabagalo, Burjirriqo, Gaan, Keynaan, Caad,Cagacadde,Ilbir, Bur-sebriye iyo tuulooyin badan oo ku teedsan badweynta Hindia ee gobolka Mudug. Deegaanka beeshu wuxuu caan ku yahay beeraha,xoolaha iyada oo ay taas u dheertahay xeeb dhererkeedu yahay 150 km iyo kheyraadka badda oo la bilaabay in laga faa,iideysto wixii ka dambeeyey 1980. Deegaan ay beeshaani degto ayaa wuxuu yahay kan ugu tariikhda fog iyada oo ay ka soo jeedaan ama ku dhasheen dad fara badan oo taariikhda soomaaliya baal dahab ah ka galay.
