[[File:Hailemariam Dessalegn in London, 8 June 2011.jpg|thumb]]
'''Hailemariam Desalegn Boshe''' (Ge'ez: ኃይለማሪያም ደሳለኝ ቦሼ; dhashay 19 July 1965) waa siyaasi Itoobiyaan ah oo soo qabtay raiisul wasaare 9aad ee itoobiya sanadihii 2012 ilaa 2018. Wuxuu sidoo kale horay u soo noqday raiisul wasaare kuxigeen iyo wasiirka arimaha dibada intii uu raysal wasaaraha ahaa Meles Zenawi sanadihii 2010 ilaa 2012. Kadib geeridii Meles ee Ogosto 2012, Hailemariam wuxuu ku guuleystay jagada raiisel wasaaraha, markii hore asagoo matalaya. Kadib waxaa loo doortay inuu noqdo Gudoomiyaha Xisbiga talada haya ee kacaanka shacabka Itoobiya (EPRDF), xisbiga talada haya, 15kii Sebtember 2012. Hailemariam wuxuu kaloo noqday Gudoomiyaha Midowga Afrika sanadihii 2013 ilaa 2014.

Wuxuu gudbiyay istiqaaladiisa Raiisel Wasaaraha Itoobiya iyo gudoomiyaha xisbiga EPRDF 15-kii Febraayo 2018 iyadoo laga jawaabayo hoos u dhac ku yimid mudaaharaadyo ballaaran iyo qalalaase ka dhacay 2016. Is-casilaadiisa waxaa laga aqbalay 11-kii Maarso 2018, laakiin wuxuu kusii jiray xafiiska sii hayaha Ra'iisul-wasaaraha ilaa 2 Abriil. 2018. Hailemariam waa taliyihii ugu horreeyay taariikhda casriga ah ee Itoobiya ee xilka ka dega; madaxdii hore waxay ku dhinteen xafiiska ama la inqilaabay. Wuxuu sheegay inuu doonayo inuu baneeyo wadada dib u habeynta.
