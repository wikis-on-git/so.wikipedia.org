{{Fanka Soomaalida}}
'''Heeso Soomaali''' ({{lang-en|Somali songs}}) waa qeyb ka mid ah [[Fanka Soomaalida|Fanka iyo Suugaanta Soomaalida]] taasi oo leh noocyo badan. Sida caadiga ah heesaha Soomaalidu waxay ka kooban yihiin [[tix|ereyo]] (ereyo heeseed), [[laxan]] iyo [[muusik]] kuwaasi ooy ku luuqeeyaan (cod) [[fanaan]]. Samaynta heesta waxaa ka qeyb qaata tiro badan oo dad ah, kuwaasi oo leh heerar kala duwan.
==Hordhac==
Heeso Soomaaligu waa nooc ka mid ah [[suugaan]]ta dadka [[Soomaali]]da ah kuwaasi oo ku baxa luuqada [[Af-Soomaali]]ga. 
==Noocyada Heesaha==
Fanka Soomaalida waxaa ku jira noocyo badan heeso ah kuwaasi waxaa ka mid ah: [[qaraami]]ga, [[qaaci]]ga, hees-howleedka, iyo heeso-gaagaabka.
Waxa hubaal ah in qofkasta ku khalkhalayo farqiga qaaci iyo qaraami. Qaacigu waa nooc ka mid ah heesaha kuwaasi oo la qaado ayadoo ([[fanaan]]ku) fadhiyo, loo garaaco sida badan [[kaban]] iyo sacab kali ah, laakiin qaarkood lagu daro [[durmaan]] ama [[narso]] iyo [[turunbo]]. Si taasi ka duwan, qaraamiga Waxaa la garaacaya noocyo badan oo qalabka muusig ah, fanaaniintu way taagan yihiin ciyaarayaan (isruxayaan) ama way fadhiyaan.

===Qaaciga===
[[File:Little world, Aichi prefecture - Turkish culture exhibition - Oud.jpg|thumb|[[kaban]]ku waa u muhiim heesaha qaaciga]]
Qaacigu waa nooc ka mid ah [[hees|heesaha Soomaalida]] taasi oo leh dhandhan ka duwan noocyada kale ee [[Suugaan]]ta. Qaacigu waa hees caadi ah oo loo tumayo [[kaban]] ama [[gitaar]], [[durbaan]] iyo [[sacab]] kali ah. Mararka qaar waxaa [[muusig]]a qaaciga lagu daraa [[turunbo]]. Heesaha qaacigu waa kuwo degan, dhandhan fiican leh, oo inta ugu badan si sahlan loo sameeyo.

Fanka Soomaalida waxaa in badan ku jira heeso qaaci ah oo la sameeyay wakhtiyo la baashaalayo.

===Heesaha Qaaciga Caanka===
Heesaha hoos ku xusan waa kuwo dhowr jeer oo kala duwan la qaaday. Waxaa laga yaaba inaad aragtey heesta oo leh muusig ama la soo cusboonaysiiyay. Kuwa aan halkan ku soo bandhigay waa nooc qaaci ah.
*''[https://www.youtube.com/watch?v=gPRr1Ac6Sko Maandeeq iyo Daa'uud, heesta Daalo] 
*''[http://masuul.com/hees/a/ahmed-mooge-liibaan_waayaha-aduun.html Axmed Mooge, Waayaha Aduunka]

*''[http://www.heesta.com/mobile/play_hees.php?id=274 Heesta Kabuldheh] wada qaadan [[Hibo Nuura]] iyo [[Saalax Qaasim Naaji|Saalax Qaasim]]
===Hees-Howleedka===
Hees-howleedku waa heeso ka mid ah Suugaanta Soomaalida taasi oo inta badan isticmaalaan dadka shaqaynaya ama howl-maalimeed ku jira. Heesani waxay caan ka yihiin deegaanada miyaga ah halkaasi oo xoolo-dhaqata iyo beeralaydu qaadaan heeso kala duwan wakhtiga lagu gudo jiro shaqada xoolaha ama beeraha. Tusaale fiican waxaa ah heesta la isticmaalo marka xoolaha la waraabinayo:
<blockquote style="color:#999; background:white; padding:1em; border:1px solid DarkSeaGreen;">
<tt>
<span style="color:black;">'''''Geelu geel fulay gaadhi maaye haka daba-fulo...'''</span>.<br />
</tt>
</blockquote>

Heestan waxaa la isticmaala marka beeraha lagu qodayo [[dibi]]yada:
<blockquote style="color:#999; background:white; padding:1em; border:1px solid DarkSeaGreen;">
<tt>
<span style="color:black;">'''''Bisinkii nin ku bilaabay<br>
'''''Ilaahayna baryaaya<br>
'''''Balaayo uma timaado<br>
'''''Marka beertu bislaato<br>
'''''Waa laguu badhi goyn<br>
'''''Taana beerka ku haay...'''</span>.<br />
</tt>
</blockquote>
Guud ahaan, heesahani ma lahan muusig ama qalab la garaacayo; kaliya waa codka qofka ama kooxda qaadaysa oo kali ah.

==Sidoo kale fiiri==
* [[Fanka Soomaalida]]
* [[Dhaqan Soomaali]]
* [[Gabay]]
==Tixraac==
{{Reflist}}

[[Category:Suugaanta]]
[[Category:Af-Soomaali]]

[[Category:Hees]]
[[Category:Abwaanada]]
[[Category:Gabayada]]
