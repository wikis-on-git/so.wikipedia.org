'''Sablaale''' waa [[degmo]] la aasaasay 1974. Waxaa ku nool dadka deegaanka oo kal ah Jiido, Tuni,  ashraaf,oo ka soo wada jeedaa beelwaynta Digil iyo mirifle iyo jareer, iyo dad ay soo dejisay dowladdi Soomaaliya ee burburkani ka horreysay. Dadkaas oo aha dad laga soo raray waqooyiga  iyo badhtamaha dalka Soomaliya, madaama ay abaari ka dhacday (Daba-dheer 1975). Waxayna la ceyn tahay sida tuulooyin xilliyo isu dhow la unkay. Sida xara koowaad iyo xero labaad oo u dhow degmada Qoryooleey. Sablaale waxay kale oo u dhowdahay magaalada Baraawe. Waxayna leedahay dhul beereed oo aad u wanaagsan, taasoo ay nasiib u yeelatay in ay la wadaagto kheyraadka uu gobolka ku caanka yahay. Dadka degan gudaha degmada Sablaale waxaa u badan Mareexaan,H.gidir iyo Isaaq, dadkaas oo la dejiyey 1974.kii abaarihii ka dhacay soomaliya.


 Gobolka Shabeelaha Hoose wuxuu ahaan jirey gobolka 2aad ee ugu degmooyinka badan wadanka somaliya marka laga reebo gobolka Banaadir oo isagu kow ahaa. G.shabeelada hoose wuxuu ka koobnaa 7 degmo oo marka ugu weyn tahay. sida 1.Afgooye, 2. Daafeed(Wanlaweyn)3.Qoryooley 4.Kunturwaarey
5.Sablaale 6. Baraawe iyo 7. marka oo gobolkii ah.
Sablaae waxay ka koobneyd ka hor dagaaladii sokeeye 15 xaafadood oo dadkii lasoo raray ah iyo xaafadda shaqaalaha.
waxay leedahay dhul beereed aad u baaxad weyn oo  waraab iyo beero cirka ahba leh, maxay kale oo ay hodan ku tahay xoolaha nool sida Lo,da iyo ariga, geelu badanaa kuma noola sida caadiga ah sablaale maadaama ay dhooboy tahay gosha iyo gendiguna ku badan tahay, laakiin bilaha janaayo ilaa maarso ayuu geela ugu faraha badani yimaadaa nawaaxiga sablaale sannad kasta oo daaq iyo biyaba usoo doontaa.

Tuulooyinka uu deris la yahay Sablaale waxaa ka mid ah,Haawaay, deemaay, laabkaban,arbow heerow iyo owdheegle.
