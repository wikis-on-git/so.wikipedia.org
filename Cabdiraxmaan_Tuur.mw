Madaxwaynahii uu horeyey ee Somaliland kunaa dhawaaqay goni isu taaga Jamhuuriyada [[Somaliland]], Wuxu aha Siyaasi wayn, wuxu kaa soo shaqeeye dawladi hore ee [[Somaliya]], Wuxu soo qabtay xilal badan, Wuxu uu soo halgamey dib uu socelitii Somaliland, wuxu walal la ahaa aabahii waxa barashada Somaliya (Maxamuud Axmed Cali oo lo yaqaaney Father of Education Of Somalia)

Dib kala soco Taariikhda Marxuumka, Madaxwaynahi sharaftalahaa C/raxmaan Tuur

'''tuur''' ale haw araxariisete waxa uu ahaa nin fiican. c/raxmaan wuxuu ahaa raisal wasaarihii dowladda salbaraar ee uu madaxweynaha ka ahaaa [[Maxamed Faarax Caydiid]] c/raxmaan tuur wuxuu ahaa nin aaminsan soomaali weyn inkasta uu ahaa madaxweynihi ugu horeeyey ee maamulka [[somaliland]] ee uu ka arimiyo daahir riyaale iminka. tuur ololihii doorashada daahir riyaale ayuu kala qeyb galay si uu uga saaro meesha in ay qabiil uun ku koobnaato xilka madaxweynanimada maamulka somaliland.

[[Category:halyeeyada somaliland]]

c/rahmaan tuur wuxuuu ahaa maskaxdii ka takhalustay dawladii kali taliska ahayd ee mohamed siyaad bare wuxuu ahaa nin  maskabadan isla markaana geesi ah alla ha u naxariisto

[[ar:عبد الرحمن أحمد علي الطور]]
[[ca:Abdirahman Ahmed Ali Tur]]
[[de:Abd-ar-Rahman Ahmad Ali Tur]]
[[en:Abdirahman Ahmed Ali Tuur]]
[[pl:Abdurahman Ahmed Ali Tur]]
MILICSIGA MAALMIHII CABDIRAXMAAN TUUR..
Waa Qalinkii Qoraaga weyn Muj.Boobe Yuusuf Ducaale oo Hargeysa ku sugan. -
Qormaddii 3aad iyo 4aad. 
.
Tuesday, November 18th, 2003
 	
 

Marxuum A/Rahmaan Ahmed Ali "Tuur" oo ahaa Madaxweynihii ugu horeeyey ee Somaliland iyo Mujaahid muddo badan soo hayay Hogaanka SNM soona halgamay. 
(Somalilandnews.com)
Baroor-diiq Geeridii Abdirahmaan Ahmed Ali iyo Halgankii SNM.
Hargeysa...November 18th '03...SNN
...Cabdiraxmaan iyo xidhiidhkii dhaqameed ee Suudaan ina dhex maraya ayay sheekadu inoo taagnayd. Waxaan jeclaan lahaa in aan si kooban oo sar-ka-xaadis ah u guud-maro dareenkii dhaqan iyo hidde ee Cabdiraxmaan Tuur. Halkii aynu mar kale kaga soo noqon lahayn waxa fiican in aan intaana mowduucan raaciyo.

   Cabdiraxmaan Tuur oo labaatan sannadood Safiir ahaa, labaatan kale oo xigayna jabhad iyo hoggaamiye ahaa iyo geel-dhaqasho halkee ayay iska soo galaan. Waa habeen aanu booqasho iyo kormeer ku maraynay tuulooyinka xuduudda ku taxan ee gobollada bari. Cabdiraxmaan wuxuu ahaa Xoghayaha Arrimaha Dibadda ee SNM. Waxaanu la soconnay wefdi uu hoggaaminayay Guddoomiyaha SNM. Yicib-yabooh ayaanu goor fiid ah ku soo hoyannay. Garo oo Cabdiraxmaan ayaa marti loogu ahaa Yicib-yabooh. Kollay habeenkaa qarbe-qarbe ayuu xaalku iska ahaayoo, sabaayad ayaanu ku cashaynay. Cadihii iyo sooryadii maalintii xigtay ayay is-raaceen. 

   Habeenkaas ayuu Cabdiraxmaan nooga sheekeeyay geeliisa. Aad ayaan ula yaabay diblomaasigan dalkaba ka caagay siday ugu soo dhacday geel dhaqo. 

   Aniga oo aan ku talax-tegayn, Cabdiraxmaan Tuur hidde-jacaylkiisu wuxu ka muuqan jiray dhar-xidhashadiisa. Ma aan weydiin, laakiin waxaan hubaa haddii la weydiin lahaa sheyga uu dharka ugu jecel yahay, in uu ku jawaabi lahaa goa shaalka ah. Isaga inta badan muu dhigi jirin. Waxa kale oo uu jeclaa macawisaha iyo koofiyadaha. Inta badan macawista shollaha ayuu dhigi jiray oo waxaad moodi jirtay in ay dhulka xaadhanayso. Koofiyad suunnaha saran, go shaal ah iyo kabo sandhal ah oo casaan u badnaa. Waxa xusuus gaar ah mudan in uu goa shaalka ah qaadan jiray xataa markuu shaadhka iyo surwaalka xidhan yahay. 

   Cabdiraxmaan wuxu dhaqan u lahaa in uu goa shaalka ah doonyaysto markuu dhulka ama qaaciga fadhiyo isaga oo inta badanna gacanta ku qabsan jiray ul uu dhulka ku xarriiqi jiray intuu sheekada kaa gurayo.

   In kasta oo Cabdiraxmaan Axmed Cali, Shirweynihii 4aad ee SNM oo ku qabsoomay magaalada Jijiga bishii Ogost 1984kii markii ugu horreysaya loogu doortay in uu xubin ka noqdo Golaha Dhexe ee SNM, haddana in badan oo uu Golaha Dhexe ka tirsanaa ayaanu iman jiidaha hore ee dagaalka. Wuxu ka hawl-geli jiray Laamihii dibadda gaar ahaan Xafiiskii London isaga oo halkaa deggenaa.

   Marka aynu eegno hawl-galladiisii ugu mudnaa ee uu kaga qayb qaato maaraynta xiisadihii siyaasadeed ee SNM ka dhex oognaa waxaynu soo qaadan karnaa Feeberweri 1988kii oo is-maan-dhaafkii SNM dhex yaallay marayay heerarkiisii ugu sarreeyay.

   Wuxuu Cabdiraxmaan ka mid ahaa wefdi dhowr iyo toban xubnood ah oo Laamihii Dibadda ee SNM ka yimid. Inta aan xusuusto waxa ka mid ahaa: Maxamed Cali Faarax, Ibraahin Meygaag, Ismaaciil Buubaa, Cismaan Axmed Indhoole, Cabdiraxmaan Axmed Cali, Maxamed Xuseen Caabbi, Aadan Cabdi Xuseen iyo kolley qaar kale. Way ku guulaysteen in ay isku soo jiidaan Golihii Dhexe ee SNM oo laba u kala jabsanaa: qayb mucaarid ahayd iyo qayb Guddoomiyaha la safnayd. Xubnihii Golaha Dhexe ilaa xad way u hoggaansameen, Guddoomiye Siilaanyo na tanaasul ayuu sameeyay. Awaare ayaa berigaa lagu qabtay Kal-fadhigan 1aad ee aan caadiga ahayn oo qabsoomay 6/2/1988kii. 

   Marka la raaco taariikhda Kal-fadhiyadii Golaha Dhexe ee SNM, Kal-fadhigan 1aad ee aan caadiga ahayn ee Awaare ku qabsoomay wuxu ahaa Kal-fadhigii ugu:
