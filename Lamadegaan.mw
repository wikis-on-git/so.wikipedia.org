::''Kani waa maqaal ku saabsan deegaanada "Lamadegaanka" ah. Qoraalo kale fiiri [[Saxare]].''

::''Haku khaldin khashinka noolaha ee "[[Saxaro]]".''
[[File:Rub al Khali 002.JPG|thumb|[[Deegaan]]o ay buuxisay [[caro]] bataax kali ah]]

'''Lamadegaan''', '''Saxare''' ([[ingiriis]]: desert; [[carabi]]: صحراء) waa [[deegaan]] aan lahayn [[biyo]] iyo [[dhir]]; isla markaana leh [[heerkul]] aad u [[kuleyl|kulul]] wakhtiga [[maalin]]tii iyo [[qaboow]] daran [[habeen]]kii. Lamadegaanku waa meelo aad ugu yar yahay [[roob]]ku taasi oo keentay biyo la'aan daran iyo [[abaar]]o joogto ah. In kastoo ay ku kala duwan yihiin bixitaanka dhirtu aad ayay ugu yar tahay ama kamaba jirto ayaa la odhan karaa deegaanada saxaraha ah; sababta ugu weeynina waa biyo la'aanta ka jirta lamadegaanka. [[Af Soomaali]] ahaan ereyga "lamadegaan" (''Lama-Degaan'') wuxuu ka turjumayaa deegaano aan la degi karin ama [[nolol|nolosha]] [[dad]]ka iyo [[xoolo|xoolaha]] taageeri karin. Ereyga "Saxare" waxaa laga soo xigtay luuqada [[Carabi]]ga, waana la micno ereyga Lamadegaan.<ref>{{cite web |url=http://www.thefreedictionary.com/desert |title=Desert |work=The Free Dictionary |publisher=Farlex |accessdate=2013-05-12}}</ref>
In ku dhow hal meel sadex meelood (1/3) oo ah oogada [[dhul]]ka ayaa ah lamadegaan ama saxare-lamood (badh-lamadegaan; "semi desert"). Dhulkaasi waxaa ka mid ah xataa [[cidhif]]yada aduunka ([[Cidhifka Waqooyi]] iyo [[Cidhifka Koonfur]]) halkaasi oo leh roob aad u yar, mararka qaarna looguba yeedho "Lamadegaanka Qaboow". Saxaraha waxaa lagu kala soocaa ayadoo la fiirinayo xadiga roob ee meeshaas ka da'a, [[heerkul]]ka ay gaadho, waxyaabaha sababey saxaranimada deegaankaasi iyo meesha uu dhaco dhulkaasi [[juquraafi]] ahaan.
[[Caro|Carada]] saxaraha inta ugu badan waa mid bataax ah oo ka kooban budo iyo boodh, sababtoo ah marka heerkul aad u sareeya oo [[kuleyl]] badan iyo [[hawo]] awood badani isku hesho carada ayaa waxay keentaa in burubur toos ah ku dhaco dhismaha caradaasi, taasi oo inta badan ka dhigta mid bataax iyo boodh ka samaysan.<ref>"[[Cidhifka Waqooyi]] iyo [[Cidhifka Koonfur]]"</ref>

[[File:AntarcticaDomeCSnow.jpg|thumb|left|Lamadegaanka qaboow ee [[Cidhifka Koonfur|Antaraktika]].]]
Guud ahaan inkastoo ay kooban tahay nolosha ka jirta deegaanada lamadegaanka ah waxay u baahan tahay la qabsiimo khaas ah si eey ugu sii noolaadaan nolosha adag ee saxaraha. Tusaale ahaan, [[dhir]]ta ka baxda lamadegaanku waa mid [[caleen|caleemo]] yaryar (mararka qaar aan lahayn wax caleen ah) si u yaraato biyo-baxa [[geed]]ahaasi. Sidoo kale [[xayawaan]]ada ku dhaqan saxaraha, sida [[geel]]a oo kale, waa kuwo leh [[dhogor]] badan oo ka difaacda [[kuleyl]]ka iyo [[qaboow]]ga daran, xubno gaar ah oo u keeydiya biyaha, [[lug]]o balaadhan oo u suurtogeliya dhex socodka bataaxa saxaraha, awood adkeysi badan oo gaajada iyo haraadka ah. 
[[Dad]]ka iyo duunyada ku dhaqan lamadegaanku waxay in mudo ah ku jireen nolol adag. Maadaama biyaha iyo dhirtu ku yartahay ayaa waxaa khasab noqotey ineey bulshooyinka ku dhaqan saxaruhu noqdaan kuwo [[reer guuraa]] ah si ay u helaan [[cows|daaqsiimo]] iyo [[biyo|waraab]] ay noolaadaan iyaga iyo [[xoolo]]hoodu.

Si kastaba ha ahaatee, deegaanada saxaraha ahi inkastoo biyo la'aan iyo dhir yari ka jirto waxay qani ku yihiin [[macdan]]o farabadan oo laga helo oogada iyo hoosta dhulkaasi. Macdanta laga helo lamadegaanka waxaa ka mid ah [[dahab]]ka, [[luul]]ka, [[shidaal]ka, [[saliid|saliida qeeydhiin]], [[gaas|gaaska dabiiciga]] ah, [[bir]]ta, [[naxaas]]ta iyo macdano kale oo badan kuwaasi oo qiimo sare ku leh suuqa caalamka.
[[File:Sandstorm in Al Asad, Iraq.jpg|thumb|left|[[Dabeyl|Dabeylaha boodhka]] wata oo ka dhacaya xero ciidan dalka [[Ciraaq]].]]
[[Cimilo|Cimilada]] sanadle ee dhulka saxaraha ahi weey kala duwan tahay; meelaha qaar waxay caan ku yihiin [[heerkul]] aad u sareeya wakhtiyada [[gu']]ga iyo [[xagaa]]ga, [[qaboow]] saa'id ah iyo [[dabeyl]]o boodh iyo duufaano wata xiliga [[jiilaal]]ka ah.<ref>{{cite book |title=Essentials of Geology, 3rd ed. |last=Marshak |year=2009 |publisher=W. W. Norton & Co |isbn=978-0-393-19656-6 |page=452 |url=http://www.gobookee.net/out.php?q=essentials+of+geology+3rd+edition&t=2&c=0 }}</ref> Intaasi waxaa dheer oo gobolo badan oo saxare ahi caan ku yihiin duufaan xoog badan oo wadata boodh iyo bus badan taasi oo dhacda xili ka mid ah sanadka.
Dhamaan [[Qaaradaha|shanta qaaradood]] ee dunidu waxaa laga helaa deegaano kala duwan oo lamadegaan ah. [[Afrika|Qaarada Afrika]] tusaale ahaan waxay leedahay labo ka mid ah lamadegaanada ugu waaweyn aduunka; kuwaasi oo kala ah [[Lamadegaanka Saxara]] ee dhaca waqooyiga qaarada iyo [[Lamadegaanka Kalahari]] oo laga helo wadanada koonfurta Afrika. Waxaa intaas dheer meelo badan ooy ka mid tahay [[Bariga Afrika]] oo lagu magacaabo ineey yihiin "Saxaro-lamood", ama ah wadano imika soo noqonaya lamadegaan maadaama caradu nabaad guureyso sidoo kale [[dhir]]tu ka tafiir go'eeyso deegaandaasi.

[[File:deserts.png|thumb|upright=3|center|Lamadegaanada ugu waaweyn dunida]]

<center>
{| class="wikitable sortable"
|+ '''Tobanka Lamadegaan ee ugu Weyn Dunida'''<ref>{{cite web |url=http://geology.com/records/largest-desert.shtml |title=The World's Largest Deserts |publisher=Geology.com |accessdate=2013-05-12}}</ref>
|-
! Tirada
! Lamadegaanka
! Baaxada (km²)
! Baaxada (mi²)
|-
| 1
| '''[[Cidhifka Koonfur|Lamadegaanka Antaraktika]]''' (Cidhifka Koonfureed)
| {{formatnum:14,200,000}}
|5,500,000
|-
| 2
| '''[[Cidhifka Waqooyi|Lamadegaanka Araktika]]''' (Cidhifka Waqooyi)
| {{formatnum:13,900,000}}
|5,400,000
|-
| 3
| '''[[Lamadegaanka Saxara]]''' (Afrika)
| {{formatnum:9,100,000}}
|3,500,000
|-
| 4
| '''[[Carabi|Lamadegaanka Carabta]]''' (Bariga Dhexe)
| {{formatnum:2,600,000}}
|1,000,000
|-
| 5
| '''[[Aasiya|Lamadegaanka Gobi]]''' (Aasiya)
|{{formatnum:1,300,000}}
|500,000
|-
| 6
| '''[[Jili|Lamadegaanka Batagoniya]]''' (Koonfurta Ameerika)
| {{formatnum:670,000}}
|260,000
|-
| 7
| '''[[Ustareliya|Lamadegaanka Fiktooriya]]''' (Ustareeliya)
| {{formatnum:647,000}}
|250,000
|-
| 8
| '''[[Lamadegaanka Kalahari]]''' (Afrika)
| {{formatnum:570,000}}
|220,000
|-
| 9
| '''[[Ameerika|Lamadegaanka Baysin]]''' (Waqooyiga Ameerika)
| {{formatnum:490,000}}
|190,000
|-
| 10
| '''[[Suuriya|Lamadegaanka Suuriya]]''' (Bariga Dhexe)
| {{formatnum:490,000}}
|190,000
|}
</center>

=Tixraac=
{{Tixraac}}

[[category:Dhul]]
[[category:Juquraafi]]
