Dhalwo: Waxa ay dhacdaa bartamaha Dalkeena Soomaaliya. Waa tuulo ku taala dagmada Xarardheere ee gobolka Mudug. Magaca ahaan waxaa la aasaasay bilaawgii sanadkii 1964 tii sida aan taariikhda ku haayno. Tuulo ahaan waa meel daggan oo aad u jawi macaan. Dadka ku nool waxa ay u badan yihiin xoolo dhaqato. Dhalwo mudooyinkii u danbeeyay waxa ay wajaheysay biyo la'aan baahsan iyo dhibaato uga imaaneysa cimilada oo sii xumaaneysa. Tuuladani waxaa dagan beesha Ibraahim Madar kicis amaba aad u taqaanaan "Saruur". Beeshu waxa ay si buuxda u dagantahay 49 tuulo oo ka tirsan dagmada Xarardheere oo aanay ku jirin Dagmada Jowle oo 1985tii dagmo noqotay balse aan faafinta rasmiga ah ee Dowlada lagu soo saarin. Beeshu sidoo kale waxa ay dagtaa Tuulooyin kale oo u dhaw dagmada xeebeedka Hobyo ee gobolka Mudug.
