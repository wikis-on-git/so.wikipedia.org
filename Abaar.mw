::''Kani waa maqaal ku saabsan "abaaraha" guud ahaan. Maqaalo kale fiiri [[biyo|biyo la'aan]].''
[[File:Drought.jpg|thumb|Deegaan abaareystay]]
 
'''Abaar''' ([[ingiriis]]: drought; [[carabi]]: قحط) waa marka [[biyo]] la'aan ay ku dhacdo [[deegaan]], taasi ooy sabab u tahay [[roob]] la'aan ka dhacday meeshaasi. Marka biyo la'aan ama roob yari ku dhacdo deegaan waxaa yaraada waxsoo saarka [[beer]]aha iyo [[dhir]]ta taasi oo ku keenta [[dad]]ka, [[xoolo|xoolaha]], [[xayawaan]]ka iyo guud ahaan [[nolol|nolosha]] mid adag oon sii socon karin. Biyo la'aanta iyo roob yaridu waxay si toos ah u saameeyaan dhirta oo ayaguna saameyn weyn ku yeesha nolosha ku tiirsan ee quudka iyo [[cunto|cuntada]] u ahaayeen. Sida caadiga ah, abaaruhu waxay qaataan mudo [[bil]]o ah ama [[sanad]]o ah taasi oo burbur laxaad leh ku keenta shabakada isku xidhan ee nolosha deegaankaasi. Khasaaraha abaaruhu waxay keenaan dhimasho laxaad leh oo ku timaada dad iyo duunyo wixii deegaankaas ku dhaqan, waxaana intaasi u dheer dhaqaale burbur iyo gaajo.
Marka abaaro ka dhacaan meel waxaa qalala dhamaan noocyada kala duwan ee dhirta biyo la'aan darteed; [[dabeyl]]aha ka dhaca deegaanadaasi waxay si fudud u kiciyaan [[dab]] aafo weyn u geeysta dhul baaxad balaadhan. 

[[File:Dust_Bowl_-_Dallas,_South_Dakota_1936.jpg|thumb|Muuqaalka deegaano baaba'ay abaaro darteed]]

Noocyo ka mid ah dhirta, sida [[geed|geedaha Sogsoga]] (acacia tree) waxay adkeysi fiican u leeyihiin abaaraha, waxaanay noolaan karaan mudo sanado ah xataa hadii roob iyo biyo la'aan darani jirto. Qaar kale oo geedaha ka mid ahi waxay sameeyaan nidaamyo kale ooy ku badbaadinayaan noloshooda, sida in ay [[caro|carada]] ku aasaan [[iniin]]yohooda si marka roob da'o ama biyo yimaadaan dib ugu soo baxaan mar kale. Noocyada dhirta ay ka midka tahay [[cows]]ku si fudud ayuu ku baaba'aa hadii uu biyo waayo. 

[[File:NP Kenya 211011 34 (6269481663).jpg|thumb|left|Raqda neef xoolo ah oo u dhintey abaar]]
Dhulka [[Soomaali]]du deegaanka ku tahay waxaa lagu tiriyaa [[saxare|saxare-lamood]] (taasi oo micnaheedu tahay qeyb ahaan [[Lamadegaan]]) ayaa waxa in badan ka dhacay abaaro aafo daran oo [[dad]] iyo [[aduun|duunyo]] baabi'iyey. '''Abaarta Dabadheer''' oo caan ku ah geyiga Soomaaliyeed ayaa ka mid ah kuwa sida daran u baabi'iyey shacabka [[reer guuraa]]ga ah ee [[Soomaali]]yeed. Sidoo kale abaaro ba'an oo dhacay sanadihii 2009, 2010 ilaa 2011 ayaa si daran khasaare [[naf]] iyo maal ah u geeystay dad badan oo reer baadiye ku dhaqan [[Soomaaliya|koonfurta Soomaaliya]].

[[category:Dhul]]
[[category:Juquraafi]]
[[category:Biyo]]
[[category:Nolol]]
[[en:Drought]]
