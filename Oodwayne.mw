'''oodawyne''' waaa magaalo ku taala wadanka jamhuuriyada federalka SOMALIA horay magaalada oodawaynae waxa ay uga mid ahaan jirtay gobolka [[togdheer]] laakiin hada waa caasimada gobolka dhawaan la magacaaabay ee [[oodwayne]]

== taariikhda ==
 
 
Haddii aan idiin soo gudbiyo taariikhda Oodweyne, Oodweyne waxa ay ku dhex-taalaa meel ay Buuro ku wareegsan yihiin, buurtaas oo aan ahayn buuro dhaadheer laakiin buuro gaagaaban ah. Marka dhan laga eego waxaad is odhanaysaa waa Dooxo-weyn oo marka laga hadlyo xilligii hore waxa ay ku dhex-taalay Kaymo waa-weyn, Doox yar ayaa ka dillaacay halkaas waxaana laga helay biyo, biyihiisana ilaa maalintan aynu joogno waxaa la yidhaahdaa Badhi-guduuda oo dadku aad u yaqanaan. Badhi-guduudu maxay tahay? Waa markay biyuhu dooxa soo maraan ayaa ilaa saddex bilood dadku iska xaadh-xaadhaan, waana Durdur oo kale oo biyihiisu aad ayay u macaan yihiin.” Sidaa waxa yidhi Gudoomiyaha Gobolka Daad-madheedh [Oodweyne] Maxamed Cabdi Liibaan oo aanu dhawaan waraysi la xidhiidha taariikhda magaalada iyo Gobolka Oodweyne aanu la yeelanay.

Gudoomiyuhu isaga oo hadalkiisa sii wata waxa uu yidhi “Markii biyahaas laga helay waxaa suurta-gashay in halkaas Ganacsi ka bilaabmo. Bayaac-mushtarigaasi ha bilaabmee ma Burcuu ka yimi, ma Hargaysa ayuu ka yimi mise Berbera? Inaad is-waydiisaan ayaa fiican waxaa haboon inaad is-wadayso? Walaaloyaal Baayac-mushtarigaasi waxa uu bilaabmay xilli aanu Burco, Hargaysa iyo Berbera toona aana jirin...walaa Ceerigaabo. Marka Taariikhada dib loogu noqdo waxa ay ahayd wakhtigii ay shaqaynaysay magaalada la yidhaahdo BULLU-XAAR, waxaana ay ahayd Deked wax laga soo dejiyo oo ku taala magaaladeea Bebera iyo Zaylac dhexdeeda. Magaaladaas Bullu-xaar waxa ay caan ku ahayd Baayac-mushtariga, oo Geeskeena waxaa berigaa wax laga soo dejin-jiray Bullu-xaar iyo Zaylac. Waxaan idiin sheegayaa Baayac-mushtarigii halkaas ka bilaabmay waxaa horseed ka ahaa oo bilaabay Niman Yamaniyiin oo halkaas intay Alaab ka soo dejiyaan ayaa waxa ay u suurta-gashay in walaalihii Sooliyeed ee halkaas deganaa inatay macaamil la sameeyaan ayaa Awr lagu soo qaadi jiray, waxaana la keeni jiray magaalada Oodweyne.

Habada shayga cajiibka ahi waxa weeyaan waxa jirta kelyada la yidhaahdo “IIDOORI” waxa ay ku soo baxday beeshaas ay imika ku taalo magaalada Oodweyne. Waxaana halkaas ku kulmi-jiray dadka yimaada Hawdka [Ogaadeeniya] oo wakiil ka ah dadka deeganadaas nool, halkaas [Oodweyne] ayaa waxa lagu kala bedelan-jiray waxa ay wadaan qoladan ka timi Bullaxaar oo ah Dhar, Timir, Sonkor, Shaah iyo wixii la mid ah. Waxa halkaas [dhinaca Hawdka] Harga, Subaga, Xoolaha iyo waxyaabo kale oo ay ka mid tahay Beeyada [Foox Hawdka ka baxa]. Halkaas ayay Walaalahaas degan Ogaadeeniya ka bixiyeen kelmadan la yidhaahdo ‘IIDOORI’, oo markii dambena ay hal-hays ka dhigeen in Walaalaha degan Waqooyiga [Isaaqa] inuu yahay IDOOR alabada dhinac-ba halkaas ayay ku kala bedelan-jireen waxyaabaha ay wadaan.”

[[Category:Somaliland]]
[[Category:Gobolka togdheer]]
