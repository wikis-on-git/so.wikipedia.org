[[File:Bardera Aerial view, DD-SD-00-00987.jpg|thumb|Baardheere, [[1993]]]]

'''Baardheere'''

== Horudhac ==
[[Image:Bardere.bridge.jpg|thumb|right|Baardheere Bridge over the Jubba River]]
Magaalada Baardheere oo ah degmada ugu baaxada weyn uguna bulsho badan [[gobolka]] Gedo waxay ku taal koonfurta gobolka [[Gedo]]. Waxaa degmada Baardhee ku yaal fadhiga gudoonka gollaha degmada Baardheere.

Magaca Baarddheere wuxuu ka koobanyahay labo qeybood oo kala ah '''Baar''' + '''Dheere''' Baar waa geed si aad ah uga baxo dhul beereedka degmada Baardheere iyo guud ahaan Wejiba Jubba oo magaalada labo qeybood u kala bara.

[[Magaalada]] Baardheere waxay ka mid tahay magaalooyinkii [[Soomaaliya]] ugu horreeyey uguna faca weyn oo laga aasaasey meel ka fog xeebta koonfureed ee dalka Soomaaliya. Waxay Baardheere u jirtaa xeebta Baraawe masaafo qiyaastii dhan 250 km. Juqraafi ahaan, Baardheere waxay ku taala inta u dhexeysa 2-3° woqooyi dhulbaraha (lool=latitude) iyo 42-43° (Dhigaha=longtitude). Cimiladeeda waa mid aad u kulul, taas oo u sahlineysa in saanadka oo idil beeraha laga faa'ideysankaro marka la istimaalayo waraabka beeraha.

==Taariikh==
Magaalada Baardheere ma sugna waqtigii deegaan rasmi ah noqotey walow ay ku jirto magaalooyinka Soomaaliyeed kuwooda ugu fac weyn. Baardheere waxay aheyd magaalo soo jiidasho leh Soomaaliya oo dhan ayaa looga imaan jiray iyada oo cilmu dalab iyo macalimiin naxwaha yaqaan ah ay u soo shaqo tegi jireen ilaa inta taariikhda lagu hayo.

Baardheere waxay ku jirtey magaalooyinkii istaraajiiga ahaa ee uu gumeystaha saldhigyada ka dhigtey. Qarnigii 19aad ilaa bartimihii qarnigii 20aad ee tagey ayuu gumeystaha marba si u degenaa magaalada Baardheere iyo magaalooyinjka kale ee degmada. Waxaa taariikhda ku cad in taariikhda Miilaadiyada [[1890]] ilaa [[1960]]kii ay waddamo badan oo Afrikaan ah ay gumeysi gacantii ku jireen iyadoo qoraalo badan oo xusayo dhacdooyin taariikh leh ay ka dhaceen Baardheere. 

==Bulshada Baardheere==
Baardheere oo mudo aad u dheer deegaan rasmi ah ahayd, waxaa mar walba tirada dadka ay ku salaysanayd marxaladaha nolosha. Dagaalo culculus ayaa ka dhowr jeer ka dhacay degmada Baardheere sidaasna barokac ku riday bulshada. Tusaale sanadadii 1941, 1942 Ingiriiska iyo Talyaaniga ayaa gacan ku haynta magaalada ku loolamay. Sanadkii 1930 Baardheere waxaa degenaa bulsho lagu qiyasay 8,000 oo qof. 


Tan iyo bilowgii dagaalka sokeeya ee bilowday 1991, bulshada Baardheere 100,000 boqol kun oo qof ka badan ayaa mar walba ku noolayd. Tirakoobyada waxay u dhexaysiiyaan bulshada magaalada 106,000 ilaa 120,000 oo qof.


Dagaaladii dib u cusboonaaday sanadadii 2006, 2007 iyo 2009 barakacayaal badan ayaa [[Muqdisho]], [[Balad Wayne]] ilaa [[Kismaayo]] ka yimid ayaa soo dagay magaalada Baardheere. 


Xiligii xoriyada wixii ka dambeeyay, xasilooni ayay bulshada reer Baardheere ku noolaayeen. Barakacii ugu balaarnaa wuxuu dhacay sanadkii 1992 markii Jeneraal [[Caydiid]] ciidamadiisa ay qaxiyeen bulshadii ku dhaqnayd magaalada.


Qabaa'ilada degan magaalada waxaa laga helaa dad ka soo jeeda beelaha [[Soomaali]] oo ah. [[Mareexaan]], [[Raxwayn]],[[harti]] [[Carab]], [[Ogaadeen]], [[Ajuuraan]] iyo qabiilo aan gobollada kale ee Soomaaliya aan laga helin ayaa wada dega degmada Baardheere oo ku fadhida dhul aad u balaaran inta u dhaxaysa [[Daar]], [[Gerileey]], Hareeri ilaa xaduuda Diif ee gobolka [[Jubbada Hooose]].
 

[[File:Baardheere.east.jpg|thumb|right|Baardheere bari.]]

==Nolosha Dhaqandhaqaale ee Baardheere==
Nolosha dhaqaale ee Baardheere waxay weligeed ku tiirsaneyd beeraha iyo xoolo dhaqashada. Dhulka ku teedsan magaalada Baardheere waxaa ku yaal tuulooyin aad u farabadan tuulooyikaas oo dadkeedu aroor walba u hayaamaan beeraha. Beeraha waxay u kala baxaan labo nooc: 

# Beeraha Aseendooyinka- kuwaas oo webiga dhaca
# Beeraha Adablaha oo labada xili ee roobka la beerto

Xoolaha nool oo kala ah geel, lo', iyo ari ayay degmada Baardheere hodan ku tahay. Xoolaha nool oo suuqa la keeno ka sokow, waxaa ay xoolo dhaqatada aroor walba keenaan suuqa noocyo badan oo ka mid ah anfaca xoolaha sida caano, subbag, hargo iyo saamo.
Hordhaca dhaqaale ee Dalka Soomaaliya ayaa wuxuu yahay mid uu la wadaago Waddamada soo koraya ama loo yaqaan Dunida seddexaad ,hase ahaatee Dalkeenna waxaa u weheliya Dagaallo aan joogsi lahayn oo sokeeye oo hadba weji cusub isu bedelaya taasina ay abuurtay in wax soo saarkii Dalka uu wiiqmo waxyaabihii Dibadaha laga keenayeyna ay noqdaan kuwa la quuto kuwii Dalka ka bixi lahaana la waayo Nabadgelyo la’aan darteed kheyraadkii berrigga iyo Badaha Dalka oo dhami laga cararo taasina ay keento in dhaqaalihii Dalka uu ku xirmo wax Dibadda laga keenayo iyadoo Soomaaliya ay leedahay Laba Webi oo inta badan Sanadkii oo dhami ay biyuhu socdaan marka laga reebo Xilligga Jiilaalka loo yaqaan ee kulaylaha ah , waxaase Shacabka Soomaaliyeed ay isku badbaadiyeen inay is xusuustaan isuna arxamaan kuwa Dibadaha jira u soo gargaaraan kuwa kale ee Dalka ku nool

Haddaba, Qorshaha DFKMG ahi ee Soomaaliya ee ku aadan samaynta Lacagta cusubi ma yahay mid waafaqsan Sharciga iyo Axdigii ku meel gaarka ahaa ee Dib u heshiisiinta Dalka Soomaaliya? Su’aashani runtii qof waliba wuu garanaya hase ahaatee “Soomaali Dhuuni ayey la Degi weyday “kuwii Badaha iyo Xudduudaha Dalka Iibsaday ay waxay weli ka samri la’yihiin inay sii burburiyaan Dowladan Soomaaliyeed ee sida lagu soo dhisay Ilaahay ogyahay iyo dhibaatada lala maray Gumeysigii Itoobiya oo Dib looga Xoreeyey , waxaa marna aan laga maarmayn in tallaabo waliba oo ku saabsan arimha Sharciga iyo Nabadgelyada Dalka in la horgeeyo Baarlamaanka FKMG ee Dalka ka dhisan maadaama ay Dowladdu tahay Dowlad KMG ah laguna soo dhisan Dib u Heshiisiin , Xeer waliba oo uu Baarlamaanka uu awoodeeda leeyahay haddii aan la horgeyn wuxuu noqonayaa mid been abuur ah .

Dhaqaalaha Dalka Soomaaliya ayaa wuxuu yahay mid ku xiran Dibadaha tan iyo intii ay burburtay Dowladii dhexe ee Dalka Soomaaliya Dadka ku nool Dalka gudihiisa ayaa waxay u badan yihiin Waayeel, Dumar iyo Carruur ah kuwaa oo qaar ay yihiin (Agoon, Rajo,Curyaan aan socon karrin) muddooyinkaasi aan kor ku soo sheegnay waxaa ay helayeen kaalmo uga imaanaysay Dibada Dalka haddii aysan jirina Xawaaladaha Soomaaliyeed Ummad fara badan ayaa u la’an lahaa gaajo, Cudur iyo Dhaqaalo darri oyo Hoyla’aan , laakiin waxay Xawaalaha Soomaaliyeed ay mudan yihiin in lagu Ammaano Shaqada Sharfta leh ee ay u hayaan Ummadda Soomaaliyeed Ilaahay xagiisana u Shaqaystay ajar fara badan iyo khayr.

Baarlamaanka FKMG ahi maxaa kala gudboon samaynta Bangiga iyo Lacagta cusub ?,Shacaka Soomaaliyeed waxay mar walba kalsooni weyni ay ku qabaan Baarlamaanka intii uu jirayna wuxuu qabtay taariikhda ayaa xusi doonta go’aankii Xuduudaha Xeebaha ee Dalka Soomaaliya ay kaga gaareen, Magacaabidii R/Wasaare Mudane Cumar C/rashiid Cali Sharmarke , iyo Dowladiisa Ummadda Soomaaliyeed waxay idinka sugayaan tallaabooyinka idinkaaga aadan ee Sharciga waafaqsan inaad ka qaadaan samaynta Bangiga iyo lacagaha cusub ee la doonayo in lagu burburiyo Dhaqaalaha Dalka Soomaaliya oo muddo 20-Sanadood ah ku jiray xaalad aan degenayn iyo nabadgelyo la’aan baahsan, Dalku lacag wuu u baahan yahay qof waliba wuu ogyahay laakiin sida ay Dowladdu doonayso ma aha waa in la helaa Qorshe Sax ah oo aan Shacabka lagu dhacayn Baarlamaanku waa inuu eegaa.

Qorshaha mustaqbalku wuxuu noqon karaa Dhaqaalaha Dalka mid aad uu burbur ku dhacay haddii ay Lacagtani noqota mid aan Sharciga la waafajin ,Sababtoo ah Soomaaliya qof waliba wuu garanayaa maallintii ay Dowladii dhexe burburtay wax lacag ah Waddanka laguma arag tusaale intaa ayaa kuugu filan , maanta oo ay Dowladdu tahay KMG xaalladu siday bay noqon kartaa iyadoo weliba la ogyahay Deeqihii Dalka ay bixiyeen Hay’adaha Deeqaha bixiyaa la ogyahay meeshii ay mareen inaan loo adeegsan waddooyinkii loogu tala galay ee Saxda ahayd jeebabka lagu shubtay laguna furtay Hay’ado iyo Hoteelo lagu macaasho iyo qorshooyin kale ee Dhaqaale.

Gababgabadii iyo Faalladani ku aadan Aragtida Dhaqaale ee Dalka Soomaaliya iyo Qorshaha Mustaqbalka ayaa waxaa inooga soo ifbixi kara inay ku xiran tahay awoodda Baarlamaanka uu u adeegsado qorshahaani Lacagta cusub iyo Bangiga ee ay Dowladda FKMG ay doonayso inay Dalka ka hergeliso , waxaa kaloo uu walaac ku abuuri karaa Dhaqaalaha Dalka Soomaaliya oo hadda ku socda waddo wanaagsan oo ay Shacabka Soomaaliyeed ee Qurba joogta ah iyo kuwa Dalka ama Xeryaha Qaxootiyada ku jiraa ay oo leh Xiriir Sahlan oo dhaqaale oo ay Shacbkuna ay ku wada faraxsan yihiin ha ahaadeen Ganacsato yar yar, Qurba joog ama Qaxooti joog , waxaan sugnaaba Baarlamaanka iyo Shacabka Soomaaliyeed oo isku duuban oo u taagan inay Badbaadiyaan Dhaqaalaha Dalka oo la doonayo in la burburiyo .

==Baardheere iyo Tacabka Beeraha==
Baardheere oo caan ku ah soo saarka khayraadka beeraha ayaa waxaa qiyaastii ku yaal ilaa 400 oo ah beeraha waaweyn oo ay iskaashatooyin iyo shaqsiyaad hodan ah leeyihiin iyo ilaa 2,000 oo ah nooca yar yar ee bulshada tabcato.

Xiligii dowladaha beeralayda degmada Baardheere waxaa taageero badan siin jirey wasaarada Beeraha Soomaaliya. Agab, keyd abuur iyo adeegyo badan ayay dowlada ku taakuleyn jirtey beeraladay gobolka Gedo iyo dhamaan gobolada leh dhul beeraadka. Suuqgeynta saraca soo baxa waxaa qaabilsanaa wakaalado iyo waaxyo hoos yimaada Wasaarada Beeraha iyo Xanaaanada Xoolaha, Dhirta iyo Daaqa.

==Maamulka iyo Nidaamka Busho==
Maamulka degmada iyo xafiiska duqa magaalada ayaa maamul u ahaa degmada Baardheere. Ilaa burburkii waxaa jirey nidaam talis oo ka koobnaa Gollaha Odayaasha Degmada Baardheere oo hab doorasho ah ku dhaca. Nidaamkaas ayaa inta badan ahaa meel marxaladaha murugsan lagu xaliyo.

Sanadkii 2008 ayaaa waxaa maamulka degmada la wareegay maamulka Al Shabaab oo nabad iyo kala dambeyn soo hoyey. Weli waxaa dhaqan ahaan ka jira Gollihii Odayaasha oo maamulka uu tixgeliyo.

==Waxbarashada iyo Nolosha Da' Yarta==
Baardheere waxaa ka jira dugsiyo badan oo ay maamulkooda hayaan dhowr hay'adood oo samafal. Labo dugsi oo tacliin sare [[Bardera Polytechnic]] iyo [[University of Gedo]] waxaa dheer 5 dugsi hoose/dhexe iyo 2 dugsi sare.

===Isboortiga===
Baardheere da' yarteeda waxay aad u jecelyihiin ciyaarta kubada cagta. Webiga oo leh meelo uu ka saweeyo iyo dhowr goobood oo xaafadaha ku ag yaal oo kubadda lagu ciyaaro ayay idkugu yimaadaan dhalinyarada ciyaaraha kubbada Cagta.

Tababar aad caan u ah ay leedahay magaalada Baardheere. Tababare Maamazuu iyo gudoomiyahii muddada dheer daadihinayay ciyaartoyda Baardheere Yaxye Faarax ayaa dhowr jeer cayaartoyda Baardheere gaarsiiyay magaalooyinka Kismaayo iyo Baydhabo.

Sanadki 2002 kooxda xulka Baardheere koob ayay ka qaadeen dhowr gobol oo isku timid; Gedo, Bay, Bakool, Jubbada Dhexe iyo Jubbada Hoose.  Koobkaas maanta wuxuu yaal xafiiska Xiriirka Kubada Cagta ee Baardheere.

==Nidaamka Jameecada Baardheere==

Waxaase iyana jirey wadaado iyana ku tashadey in ay ka fogaadaan oo isaga haajiraan mar haddii ay wax ka qabanwaayeen nidaamka dowladeed. 


Nidaamka Jameecada Baardheere ma ahan mid dowli ah ee waxay ahaayeen mid midow iskaashato kuwaas oo iska gaashaanbuuraystay waxyeelo kaga yimaada dadka galtida loo yaqaan oo mar walba dagaal kula jiray Gaalo, xiliyadii hore ama qarniyadii dhawaa markii uu Gumaystaha soo galay Afrika.

Jameecada hab ama dhaqan xer ahaan ayay iskugu kaalmeeyaan awoodooda muruqmaalna way isku biiriyaan oo beeraha ayay fashaan in kasta oo waayahan dambe nidaam sunada aad u khilaafsan ay lacag kaga qaadaan dad beeralay ah oo iyagu aanan wax anfac ah ku dhex haysan nidaamka Jameecada. Faa'iidada waa hal dhinac, taliska sare ee Jameecada unbaa la kaalmeeyaa oo danyarta dhib unbaa lagu hayaa.


Nidaam jaranjaro ayay isku badashay habka Jameecada. Arrintan waxay rasmi ahaan ugu qornayd oo laga akhriyey kitaab uu qorey Sheikh Cabdiyow Khitamma bil khayr, waxaa qoraalkiisa ka mid ahaa mar haddii aadan fusuq wax ka qaban karin, Illah wuxuu ku amraya in aad isaga haajirtid. Arrintaas waxay qabsatey culimo badan oo ka guurey xeebaha, gaarsiiyey Diinta Islaamka gudaha dalka Soomaaliya. Culimadaas waxaa ka mid ahaa:



1. Sh. Ibrahim Hassan Yabarow -7 days-1190H ([[1776]])

2. Sheikh Ali Dhurre -30 yrs-1220H ([[1805]])

3. Sheikh Abukar Adam Dhurre -24 yrs-1244H ([[1828]])

4. Sheikh Abdulrahman Abayl -7 yrs-1251H ([[1835]])

The Jameca of Bardere was burned down in [[1831]] due to war with Geledi sultanate.

It was suspended for 20 years and was restablished in [[1851]]. -20 yrs-1271H (1855)

5. Sheikh Mohamed Adam Kerow -24 yrs-1295H ([[1878]])

6. Sheikh A/rahman Moh´d Adan -2 yrs -1297H ([[1880]])

7. Sheikh Abdiyow Osmanow -25 yrs-1322H ([[1904]])

8. Sheikh Ibrahim Mohamed Adan -4 yrs-1326H ([[1908]])

9. Sheikh Ali Moallin Muddey -33 yrs-1359H ([[1940]])

10. Sheikh Axmed Sh Maxamed -30 yrs-1379H (195)

11. Hagi A/ziz Sh. Ali Moallin -8 yrs-1387H ([[1987]])

12. Sheikh Mursal Malin Aliyow-25 yrs-1412H ([[1992]])

Hogaamiyihii Jameecada sheekh Mursal waxaa la diley 17kii December 1992 abaaraha 21:20SN waqgiga Bariga Africa. Waxaa diley maleeshiyo maalmo ka hore inta aysan imaan ciidamadii U.N.

Dadka waxay in badan ku eedeeyaan Jameecada dib u socodnimo, jaahilnimo xaga diinta iyagoo hadana in badan xubnaha Jameecada ay diin u nasab sheegtaan. Waxaa intaas dheer in ay goobaha ganacsiga si khaldan deeq u waydiistaan noloshoodana ku soo koobeen dhaqaale raadis aan hunguri iyo hoy dhaafsiisney.

Xubnaha Jameecada badankii waxay ka yimaadaan miyiga nawaaxiga degmada Baardheere iyo dhulka jiinka ee beeraleyda.

13. Sheikh Hirow Moallin Ahmed - ayaa hogaanka Jameecada haya ilaa 1992 - waqti xaadirkant.

{{commonscat|Bardera|Baardheere}}

[[Category:Magaalooyinka Soomaaliya]]

[[ca:Bardeere]]
[[de:Baardheere]]
[[en:Bardera]]
[[gl:Bardera - Baardheere]]
[[it:Bardera]]
[[pl:Baardheere]]
[[pt:Bardera]]
[[ro:Bardera]]
