::''Kani waa maqaal ku saabsan guud ahaan Gegada Diyaaradaha.

[[File:Airport infrastructure.png|thumb|Shaxda qaabka guud ee Gego diyaaradeed u dhisan tahay]]
[[File:World-airport-map-2008.png|thumb|Maabka deegaanada Gego diyaaradaha ee caalamka]]

'''Gego Diyaarad''' ([[ingiriis]]: Airport; [[carabi]]: مطار) waa [[deegaan]] loo qorsheeyay in ay ku soo degaan, ku nastaan, lagu hagaajiyo, ka duulaan [[diyaarad]]aha qaada [[dad]]ka iyo alaabta. Sida caadiga ah gego diyaarad waxaa laga sameeyaa agagaarka [[magaalo]]yinka iyo [[caasimad]]aha waaweyn ee ku dhaqan yihiin bulsho badan. Waxaa sidoo kale jira gegooyin diyaaradeed oo si khaas ah loo leeyahay.

Guud ahaan, gego diyaarad waxay ka kooban tahay wado diyaaraduhu ku soo degaan ama ka duulaan, dhismo dheer oo loo yaqaano ''tower'', dhismeyaal lagu xareeyo diyaaradaha iyo agabkooda, dhimeyaal ay ku nastaan ama sugaan dadka raacaya ama ka soo dega diyaaradaha, iyo goobo loo qorsheeyay amniga iyo maamulka gego diyaaradeed. Gegooyinka qaar, gaar ahaan kuwa aadka u waaweyn, waxay leeyihiin dhimeyaal badan oo kala sareeya kuwaasi oo suurtogeliya in diyaarado aad u badan oo qaarkood aad u waaweyn yihiin ka soo degaan ama ka duulaan.
Sidoo kale, gegooyinka diyaaraduhu waxay leeyihiin goobo loogu talogalay adeega bulshada sida adeega caafimaad ee degdega ah, qolal lagu nasto, musqulo, makhaayado, goobo taleefanada laga dirsado, tukaano waaweyn iyo meelo kale oo [[ganacsi]]. Waxaa intaas dheer, adeega amaanka iyo ilaalada oo intooda badan hoostegta adeega [[dowlad]]a iyo mararka qaar [[shirkad]]o gaar ah.

In kastoo kuwa ugu badan ku yaalaan deegaanada [[dhul|oogada dhulka]], waxaa jira gegooyin diyaaradeed oo ku yaala [[biyo|biyaha dushooda]] sida [[xeeb]]aha, [[webi]]yada, [[har]]ooyinka iyo biyaha kale ee baaxada leh. Gegooyinka noocaas ah waxaa loo yaqaanaa Saldhig Diyaaradaha Biyaha (seaplane base).


[[Category:Dad]]
[[Category:Ilbaxnimo]]
[[Category:Juquraafi]]
[[Category:Dhul]]

[[en:Airport]]
