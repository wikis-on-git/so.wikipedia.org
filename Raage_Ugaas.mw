'''Raage Ugaas Warfaa wuxuu ahaa hogaamiye, [[gabay]]aa, [[halabuur]], dagaalyahan [[Soomaali]]yeed kaasi oo noolaa wakhti lagu qiyaaso bilawgii Qarnigii 18aad. Raage Ugaas wuxuu ku dhashay ceelka Sasabane, meel u dhow magaalada [[Dhagaxbuur]], [[Soomaali Galbeed|Gobolka Soomaali Galbeed]].<ref>[http://xaajo.com/i/newsdetails.php?subaction=showfull&id=1266849669&start_from=&ucat=2& Deegaanka Sasabane waa meesha uu ku dhashay Raage Ugaas]{{Dead link|date=Bisha Kow iyo Tobnaad 2021 |bot=InternetArchiveBot |fix-attempted=yes }}</ref> Raage waxaa dhalay Ugaas Warfaa Faaraxa Samatar oo ahaa [[Gadabuursi|Ugaaska Beelaha Gadabuursiga]], waxaa la dhashay labo wiil oo ka weynaa kuwaasi oo kala ahaa Ugaas Xuseen iyo Xilkab.

Si kastaba ha ahaatee, Ugaas Raage wuxuu yaraantiisii ku soo caanbaxay tirinta gabayga, iyo helida ereyo aad u dhumuc weyn. 

==Hordhac==
Wakhtiyadii uu kureyga ahaa ayuu Raage Ugaas bilaabey inuu tiriyo tixo gabay ah. Inta la hayo maanta gabayadii ugu horeeyay ee Raage Ugaas waxaa ka mid ah ereyadan<ref>[http://www.doollo.com/mainpage/boggasuugaanta/raage/raage.htm Raage Ugaas, halabuurka horaantiisa ~ doollo.com]</ref>:
<blockquote style="color:#999; background:white; padding:1em; border:1px solid DarkSeaGreen;">
<tt>
<span style="color:black;">'''
    Aw-Muuse waa hoorin jirey, hadal nin waayeel ah
    Ina-Looti baan la hinjin karin, heeladkuu dhigaye
    Odawaa Dhugeed baa hantiyey, hibadii geeraare
    Anna hooto ridey gabay hadduu, haybad leeyahaye
    Dhallinyarada haatana ma jiro, Hawle oo kale'e
'''</span>.<br />
</tt>
</blockquote>
==Taariikh==
Ugaas Raage wuxuu ahaa haldoor [[Soomaali]]yeed kaasi oo lagu xasuusto [[gabay]]o, sheekooyin iyo dhacdooyin xiiso leh oo uu ka tagay.Dhinaca kale Raage wuxuu noolaa wakhtiyadii uu [[Wiil waal|Garaad Faarax "Wiilwaal"]] ka talin jirey deegaanada [[Soomaali Galbeed|Ogaadeeniya]]. Sheekooyinka inbadan waxaa lagu sheegay xifaaltan iyo tartan dhexmaray Ugaas Raage iyo Wiilwaal, kuwaasi oo ku dagaalamayay gabadh qurux badneyd. Raage Ugaas gabayo badan ayuu ka tiriyay jeceylka gabadhaasi. Waxaana la sheegay inuu markii dambe dilay Garaad Wiilwaal.<ref>[http://www.doollo.com/mainpage/boggasuugaanta/raage/alleyldumay.htm]</ref>
===Gabayga Alleyl dumay===
Raage Ugaas ayey gabadhi u doonanayd, gabadhaasoo qurux Illaahay ku manaystay. Raage gabadhu way madax qaaday, oo aad buu u jeclaa. Waxaa gabadhii loo meheriyay [[Wiil waal|Faarax Wiil-waal]]. Warkii markuu Raage soo gaadhay ayuu jiif iyo joogba diiday, kadibna tiriyey  gabaygan la magacbaxay '''Alleyl Dumay'''.                        
<span> </center>
    Alleyl dumay albaabadoo laxidhay, uunkoo wada seexday
    Onkad yeedhay uugaama roob,  alif banaadiikh ah
    Iihdayda bixibaa libaax iman lamoodaaye
    Raggase adhaxda iyo ooftu waa udub dhexaadkiiye
    Labadii waxlaga eegijiray waan ka awdnahaye
    Halkaan aa ka leeyahay Illaah kaliya uun baa og 
    Aboodigu malalo garab haduu iin ku leeyahaye
    Orod uma holado ooglihii adhaxda beelaaye 
    Ma aarsado il iyo oof nimay iimi kaga taale
    Aroos uma galbado nimuu wadnaha arami jiifaaye
    Geeluba markuu oomo wuu ollol badnaadaaye 
    Sidii inan yar oo hooyadeed aakhirow hoyatay
    Oo aabeheed aqal midkale meel illina seexshay
    Hadba waxaan la urugoonayaa uurkutaalada e
    Ninka illo biyaleh soo arkoo ooman baan ahaye 
    Ninka ooridiisii nin kale loo igdhaan ahaye
    Nin abkii Ogaden yahoo aarsan baan ahaye
    Afdhabaandhow aayar ninkaa aamusaan ahaye
</center></span>

===Raage Ugaas iyo Garaad Wiilwaal===
Raage markuu gabaygaa mariyay, ayuu odaygii gabadha dhalay siin iyo meher isugu daray da'dii ka yarayd gabadha oo aan ayadu waxba ka liidanin tan weyn. Si kastaba ha ahaatee, Raage iyo Faarax waxay inalayaal u noqdeen reerkii ay gabdhaha kaqabeen. Maalin maalmaha kamid ah ayuu Faarax Wiil-waal haweenaydiisa usheegay inay sifiican usoo labisato, soona kaxayso walaasheeda ka yar oo ah xaaska Raage, dabadeed ku soo agmaraan dulleed ka reerka. Faarax intuu u yimid Raage ayuu ku yidhi war inakeen aan duleedka shax kusoo ciyaaree, kadibna waa laysraacay. Ayagoo shaxaya ayaa dumarkoodii soo kor mareen, dabadeed waxaa la'is waydaarsaday tixahan  halgaada ah:
::;Wiilwaal<nowiki>:</nowiki>
:::''Geenyada nin lihi qoofashee qollolka meeraysa
:::''Qiyaasli'i ninkii ugu tagow qoomamaa xigiye
:::''Kannaan dagay''

::;Raage<nowiki>:</nowiki>
:::''Geenyada nin lihi qoofashee qollolka meeraysa 
:::''Manala qoonsanaayaa haday fuulmo nooqabato
:::''Kannaan dagay, Kannaan doorbiday, Kannaan dan mooday''

::;Wiilwaal<nowiki>:</nowiki>
:::''Qumbe subaga oo meel qotoma oo nin lihi quuto
:::''Qooraansigiisaa kuugu daran quud aan lacunaynin
:::''Kanaan dagay''

::;Raage<nowiki>:</nowiki>
:::''Qumbe malaba oo meel qotoma oo rag wada quuto 
:::''Ma nalagu qoonsanaayaa haday gaajo noo qabato
:::''Kannaan dagay, Kannaan doorbiday, Kannaan dan mooday''

::;Wiilwaal<nowiki>:</nowiki>
:::''Nin adoogi dhawr qaalin dhalay qolona kaa fiican 
:::''Ma lagu qoonsanaayaa haduu gabadhi kaa qaaday
:::''Kanaan dagay

::;Raage<nowiki>:</nowiki>
:::''Nin adoogi dhawr qaalin dhalay qolona kaa liidan 
:::''Mala qoonsanaayaa haduu rubadda kaa qaado
:::''Kannaan dagay, Kannaan doorbiday, Kannaan dan mooday'' 

Raage intuu ablaydii iska gooyey ayuu Faarax laba u kala gooyey, dabadeed gabadhuu jeclaa ee xilaha u ahayd Faarax ayuu faras  kiisa ku ritay, lana tagay oo reerkoodii la aaday.<ref>[http://www.doollo.com/mainpage/boggasuugaanta/raage/alleyldumay.htm Raage Ugaas & Wiilwaal: Dagaalkii Jacaylka]</ref>

==Gabayada Raage Ugaas==
Sidaan horay u soo sheegnay, Raage Ugaas wuxuu leeyahay tiro badan oo gabayo, maanso iyo halabuur ah; kuwaasi waxaa ka mid ah:
*  ''Geela
* ''Bi'i Waaye
* ''Bishu waa 30
* ''Garaad
* ''Soo Raadi...
* ''Hami
* ''Walhad
* ''Alleyl Dumay
* ''Sarsar Igu Banaanaa
* ''Ardaal Nacas ah
* ''Siwaaqroon
* ''Duusho
* ''Awood iyo xoog
* ''Siddii Koortii Yucub
==Sidoo kale fiiri==
* [[Fanka Soomaalida]]
* [[Gabay]]
* [[Wiil waal|Garaad Wiilwaal]]
==Xigasho==
* [http://www.doollo.com/mainpage/boggasuugaanta/mire/ismaaciilmire.htm www.doollo.com]
* [http://xaajo.com/i/newsdetails.php?subaction=showfull&id=1266849669&start_from=&ucat=2& www.xaajo.com]{{Dead link|date=Bisha Kow iyo Tobnaad 2021 |bot=InternetArchiveBot |fix-attempted=yes }}
==Tixraac==
{{reflist}}
{{gumud}}
[[Category:Soomaali]]
[[Category:Suugaanta]]
