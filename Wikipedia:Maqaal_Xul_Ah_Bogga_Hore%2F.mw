[[File:The Earth seen from Apollo 17.jpg|thumb|Muuqaalka dhulka]]
'''[[Dhul]]ka''' ({{lang-en|earth}}, {{lang-ar|أرض}}) waa [[meere]]ha [[sadex]]aad ee [[qorax]]da u dhow ee [[Bahda Midaysay Qoraxdu]]. Waa meeraha ugu muga iyo miisaanka weeyn iyo midka [[shan]]aad ee ugu xajmiga weeyn [[sideed]]da [[meere]] ee[[Bahda Qoraxdu Midaysay]]. 
Dhulka waxa lagu naaneeysaa '''Meeraha Midabka Buluugan''' sababtoo ah marka [[hawo]]da sare laga soo fiirinayo waxa muuqda midabka ''buluuga''. 

Dhulku waa [[meere]]ha kaliya ee [[nolol]] ka jirto dhamaan meereyaasha aan naqaano.
Waxa lagu qiyaasaa meeraha dhulka in da'diisu ku dhowdahay 4.5 [[bilyan]] oo sanno. 

Dhulka isku-wareegiisa (Circumference) waa 40,007.86 km marka laga [[xisaab]]ayo [[dhul badhe]]ha, sidoo kale baaxada guud ee oogada dhulku waa 510,072,000 km2 - taas oo ka kooban 148,940,000 km<sup>2</sup> dhul ama [[caro]] iyo [[dhagax]] ah una dhiganta 29.2 %; iyo 361,132,000 km2 [[biyo]] iyo [[bad]] ah, taas oo u dhiganta 70.8 %. 

[[Mug]]a dhulku waa 1.08321 ×10 12 km<sup>3</sup> halka [[cuf]]ka meeraha dhulku yahay 5.97219 ×10 24 kg. 

Sidoo kale, miisaanka [[cuf]] ee dhulku waa 5.515 g/cm<sup>3</sup>,<ref>"[[cuf]]ka dhulku waa 5.515 g/cm<sup>3</sup>"</ref> halka [[cufisjiidad]]ka [[dhul badhe]]hu yahay 9.780327 m/s2 taas oo u dhiganta 0.99732 g. 
[[Cadaadis]]ka dunidan waa 101.325 kPa (MSL). 

[[Heerkul]]ka oogada sare ee dhulku waa meel dhexaad taas oo ah mida taageertay in [[nolol]] ka jirto [[meere]]han. Kulka iyo qaboowga dhulku wuu kala duwan yahay ayadoo [[Cidhif]]yada (polars) oogu heerkul hooseeyo taas ka dhigtey qaboow badan, laakiin meelaha ku beegan [[dhul badhe]]ha ayaa ugu heerkul sareeya dunida.  
Guud ahaan, heerkulka dunidu marka ugu hooseeyo wuxuu gaadhaa 184 K ama −89.2&nbsp;°C, dhex-dhexaad markuu yahay heerkulku waa 15&nbsp;°C ama 288 K, marka uu ugu sareeyo kuleeylku wuxuu gaadhaa 56.7&nbsp;°C ama 330 K.

[[Cir]]ka ama [[Samo]]da sare ee dunidan aan ku nool nahay waxay ka sameeysan tahay 78.08% [[curiye]]ha [[nitrojiin]] (N) taas oo ah [[hawo]], 20.95% [[ogsajiin]] (O), 
0.93% argon, 0.039% [[Kaarboon]]-labo-ogsaadh (C<sub>2</sub>O) iyo qiyaastii 1% uumi [[biyo]] ah (in kastoo mararka qaar kala duwan tahay [[cimilo]]du). 

Meeraha dhulku wuxuu sameeyaa [[labo]] wareeg: mid uu ku wareego xariijintiisa taas oo loo yaqaano '''Sidereal rotation period''' oo ku qaadata [[wakhti]] dhan [[saacad|23 saacadood]], [[daqiiqad|56 daqiiqo]] iyo [[ilbiriqsi|4.100 ilbiriqsi]] taas oo ku dhow [[saacad|24 saacadood]] oo ah [[habeen]] iyo [[maalin]]. Wareega labaad dhulku wuxuu ku sameeyaa [[qorax]]da waxaanay ku qaadataa 365.25744.
                                                                               '''[[Dhul|Sii Akhri Qoraalka]]'''
