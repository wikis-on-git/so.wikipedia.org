{| class="infobox" style="font-size: 95%; text-align: left;"
|-
|-
{{#if: |
{{!}} colspan="2" style="font-size: smaller;  text-align: center;" {{!}} [[Image:|200px]]<br>{{{caption|}}}}}
| colspan="2" style="font-size: larger; text-align: center;" | '''Cabdullaahi Ciise Maxamuud'''<br>
[[Image:Cabdullaahi_Ciise.jpg|220px]]
|-
! colspan="2" style="background-color: #cae1ff; text-align: center;" | [[Ra'iisul wasaarayaashii Soomaaliya|Ra'iisul wasaarahii 1aad ee Soomaliya]]
|-
! colspan="2" style="text-align: center;" | Xafiiska intuu joogay
|-
|-
| colspan="2" style="text-align: center;" | [[Maarso]], [[1956]] ilaa 1 [[Luuliyo]], [[1960]]
|-
! Dhashay:
| [[1922]]
<!--|-
! Ku dhashay:
| [[]], [[]]-->
|-
! Dhintay:
| [[1988]]
<!--|-
! Kudhintay:
| [[]], [[]]-->
|-
! Diintiisa:
| [[Islaam]]
|-
! Dhalasho:
| '''{{{3|[[Image:Flag_of_Somalia.svg|25px]]}}}''' [[Soomaaliya|Soomaali]]
|-
! Ururka:
| [[Somali Youth League]] (SYL)
|-

|}

'''Cabdullaahi Ciise Maxamuud''' (1922-1988), Allahaa u naxariistee waxa uu ku dhashay degmada [[Afgooye]] ee gobolka [[Shabeellaha Hoose]] ee dalka [[Soomaaliya]]. Wuxuu ahaa halgamaa door weyn ka ciyaaray madaxbanaanida iyo qaranimada Soomaaliyeed, wuxuu kale oo uu ahaa raiisul wasaarahii ugu horeeyey dalka [[Soomaaliya]] ay yeelato ee dowladii daaqiliyada ahayd inta aysan [[Soomaaliya]] madaxbanaanida helin. 

__TOC__
==Noloshiisa hore iyo Waxbarasho==
Cabdullahi Ciise aabihii waxa uu geeriyooday isagoo yar waxaana soo korisay Hooyadii oo la oran jiray Mareero Diini. Dugsiga [[Qur’aanka]] iyo Wabaxashada Dugsiga Hoose iyo Dhexe waxa uu ku qaatay magaalada [[Muqdisho]]. Sanadkii 1938 waxa uu ka qalinjabiyay Dugsiga sare ee [[Talyaaniga]] wuxuuna noqday maamule Xafiis.

==Xisbigii Leegada==
1943 waxa uu xubin ka noqday Xisbiga [[SYC]]. Isla sanadkii ku xigay (1944) waxa uu kafuray xaruntii ugu Horeysay ee xisbigaas laga furo  degmada [[Beledweyne]] ee gobolka [[Hiiraan]]. Sedex sano kadib markay taariiqdu ahayd: 15/05/1947dii, waxaa halgame Cabdullaahi Ciise Maxamuud loo doortay Xoghayaha Guud ee ururkii [[SYC]].

Durbadiiba Cabdullaahi Ciise waxa uu dardargaliyay halganka Xisbiga [[SYC]] waxa uuna badalay magaca Xisbiga SYC isagoo u badaalay [[SYL]] ([[Somali Youth League]]) wuxuuna soo saaray barnaamijkiisa siyaasadeed oo ka kooban  shan qodob oo kala ah:

*In la raadiyo Gobanimadda iyo Xuriyada shanta Soomaaliyeed oo mideysan.
*In lala dagaalamo kala qeybinta qabyaaladda ku dhisan.
*In laga taqaluso ciddii ka hortimaada danta Umadda Soomaaliyeed.
*In waxbarashada lagu baahiyo dalka oo dhan lana dhiso aqoonta dhalinyarada Soomaaliyeed.
*In la qoro Afka Hooyo ee [[Soomaaliga]] ah.

==Halgankii Gobanimodoonka==
Halgame Cabdullaahi Ciise Maxamuud waxa uu sanadkii 1947dii gudoomiyay fadhigii tariikhiga ahayd ee golaha dhexe Ururka SYL ee lagu gaaray  maamulkii tobanka sano ahayd ee Trusteeship-ka ahaa.

Halgame C/laahi Ciise waxa uu horseed ka ahaa kacdoonkii Hanoolaato ee dhex maray Gumeystihii Taliyaaniga iyo Umada soomaaliyeed sanadkii 1948dii. Kacdoonkaan oo ay ku geeriyoodeen 52 qof oo Taliyaani ah, 15 qofood oo ahayd Soomaalidii markaas la jirtay Talyaaniga (Pro-Taliyaani) iyo Xaawo Cismaan oo ku magacdheereed Xaawo Taako.

Horaantii sanadka 1948 isaga iyo Marxuum Maxamed Xaaji Ibraahim Cigaal waxa ay warqad u direen xoghayihii guud ee Qaramada Midoobay, oo ay u sheegeen iney doonayaan Soomaali mideysan oo madaxbanaani gaarto. Waxaa u suurta gashay Cabdullahi Ciise in Qaramada Midoobay ay ogolaato in Koonfurta [[Soomaaliya]] madaxbanaani lagu gaarsiiyo  Mudo toban sanadood ahi,  uuna maamulo Taliyaaniga oo la soconaya guddi Qaramada Midoobay ka socda.

Halgame Cabdullaahi Ciise Maxamuud waxa uu ku guulestay in Qaramada Midoobay uu ku qanciyo  in la isfeersuro calanka Taliyaaniga iyo kan Soomaaliya sanadkii  1954tii.

Sanadkii 1956dii waxa uu noqday ra'iisulwasaarihii ugu horeyay ee Soomaaliya waxaana xukuumadiisa lagu dhisay sharciga No=1 ee 07/05/1956dii. Afar sano kadib, 1959 waxaa uu misna ku guuleystay mar kale in uu qabto xilka ra'iisulwasaarenimada.

Inta uu maamulka talada dalka haayey, Halgame Cabdullaahi Ciise Maxamuud waxa uu abaabulay xeerkii lagu dhisay Ciidanka Xooga Dalka Soomaaliyeed 14/04/1960kii wuxuuna darajadda Janaraalka ah u dalacsiiyay [[Daa'uud Cabdulle Xirsi]] oo noqday taliyaha Ciidanka Xooga Dalka Soomaaliyeed.

Waxaa Lagu Xasuustaa in Uu Diiday Ka Qeyb-Galka Doorashada Madaxweyne ee Somaliya sababo la Xirrira Mudo dheer oo Raisulwasaare Daakhiliya Ahaa sanadkii 1956 ilaa 1960 asagoo Sheegay in uu Doonayo Fursad ay halaan Walaalhiise kale ee Soomaliyaad ee Jagada Is ku soo taagay.

==Xilalkii uu Dalka u soo qabtay==
Allaha u naxariistee Halgame Cabdullaahi Ciise Maxamuud waxa uu dalka ka soo qabtay Xilal kala ah:

*1960-1964tii waxa uu ahaa wasiirka Arimaha Dibadda Soomaaliya.
*1964-1967dii waxa uu ahaa wasiirka Caafimaadka Soomaaliya.
*1967-1969kii waxa uu ahaa wasiirka Ganacsiga Soomaaliya.
*1969-1973dii Halgame Cabdullaahi Ciise Maxamuud waxa uu kamid ahaa madaxdii Soomaaliyeed ee Cinqilaabka Militari uu kukor qabsaday taliskii Maxamed Siyaad Barre, lana xiray 4 sano.
*1973-1984kii Halgame Cabdullaahi Ciise Maxamuud waxa uu ahaa danjiraha Soomaaliya u fadhiya Dalka Sweden,isla markaana wakiil ka ahaa dhammaan dalalka la isku yiraahdo Iskandaneefiya.

==Geeridisii iyo Dhashuu Katagay==
Allaha u naxariistee Halgame Cabdullaahi Ciise Maxamuud wuxuu taariiqdu markay ahayd 24/03/1988kii ku geeriyooday Dalka taliyaaniga, gaar ahaan magaalada Roma. Waxaa meydkiisa dalka [[Soomaaliya]] dib loogu soo celiyay 29/03/1988, halkaas oo loogu sameeyay Aas Heer Qaran ah oo ay ka wada qeyb galeen dhamaan halgamayaashii SYL iyo Umadda Soomaaliyeed. Maalintaasi oo loo aqoonsaday Geeridii Aabihii Xuriyadda Soomaaliyeed, waxaana dalka oo dhan ka dhacay baroordiiq Qaran.

Allaha u Naxaristee Halgame Cabdullaahi Ciise Maxamuud waxa uu guursadey labo xaas oo la kala yiraahdo:

*Hooyo Faadumo Maxamed iyo 
*Hooyo Ruqiya Sheikh Xuseen Cismaan. 

Caruur waxa uu ifka kaga tagay  labo gabdhood iyo hal wiil oo  kala ah:
 
*Faadumo Cabdullaahi Ciise Maxamuud.
*Xaliima Cabdullaahi Ciise Maxamuud.
*Cali Cabdullaahi Ciise Maxamuud.

[[Category:Taariikhda_Soomaaliya]]
[[Category:Siyaasada_Soomaaliya]]
[[Category:Dowlada_Soomaaliya]]
[[Category:Shaqsiyadaad]]

[[ca:Abdullahi Issa]]
[[de:Abdullahi Issa]]
[[en:Abdullahi Issa]]
[[fi:Abdullahi Issa]]
[[pt:Abdullahi Issa]]
[[ru:Абдуллахи Исса]]
[[sv:Abdullahi Isse]]
