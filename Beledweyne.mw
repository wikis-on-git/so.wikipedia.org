'''Baladweyne , '''waxa ay ka mid tahay Magaalooyinka ugu caansan ee dalka Soomaaliya , waxa ay ku taalaa Bartamaha dalka magaalo madaxda Gobolka hiiraan,iyadoo uu soo maro webiga Shabeelle ee ka yimaada dhanka dalka itoobiya, waxa ayna u jirtaa caasimadda Muqdisho 206 Mile , oo u dhiganta ( 335 km) waxa ay u qeybsantaa afar xaafadood oo kala ah October ( Buundo-weyn),Howlwadaag,Kooshin iyo Xaawa –taako ,waxaa dhexmara webiga 
Shabeelle, dadka degan waxaa lagu qiyaasaa hal milyan iyo bar ruux , waa
 Magaalada Labaad ee ugu dadka badan dalka Soomaaliya marka laga soo 
tago Magaalada Muqdisho ee caasimadda dalka , iyadoo sidoo kale ah Magaalada Seddexaad ee ugu bed-weyn (dhul-weyn) dalka . 

Magaalada Baladweyne , waa Magaalo Taariikh fog leh , waxa ay caan ku tahay inay ka soo ban-baxaan siyaasiyiin rugcadayaal ah iyo saraakiil 
milatari , waxaa ka mid ah dadkaasi Madaxweynihii ugu horeeyay ee dalka 
Soomaaliya Aadan Cabdulle Cismaan “Aadan Cadde” ,C/llaahi Cosoble Siyaad
,G/sare Faarax Gubadley . 
magalada waxaa dego qabiilo badan oo ubadan beesha hawiye waxaane 75% degan beesha Cawaadle oo ah beesha ugu tunka weeyn gobolka Hiran waxaane soo labeeyo beesha galjecel
Magaalada waxa ay leedahay Laba buundo oo lagu kala Magacaabo “ Buundoweyn iyo Liiq-liiqato” . 

Magaalada Baladweyne , waxa ay dhacdaa oo ay ka sareysaa badda 1700 
mitir , waxaa lagu tiriyaa inay tahay meelaha ugu qabow ee dalka 
Soomaaliya si kastoo cimilada sanadka ay isku badasho, bilaha March iyo 
April heer kulkeeda waxa uu gaaraa 22&nbsp;°C , hayeeshee bilaha kale ee 
sanadka ayaa waxa uu heer kulkeedu yahay 11&nbsp;°C , waqtiga saacadda waxa 
ay ku waqti tahay East Africa Time oo la waqti ah Magaalada Makka 
Almukarama, una dhiganta waqtiga caalamiga ee Mareykanka +3 . 

Salaadiintii iyo Dagaalyahanadii ka soo banbaxay Magaalada Baladweyne 
ayaa waxa ay noqdeen kuwa la dagaalama gumeystihii Talyaaniga oo ay 
guulo ka soo hoyeen intii u dhaxeysay sanadihii 1930-1952dii, oo wixii 
waqtigaasi ka dambeeyay ay yeelatay Soomaaliya Maamul Daaqili oo lagu 
gaarayay Xoriyadda guud iyo israaca 1-dii July sanadkii 1960-kii. 

Sanadkii 1955-tii Maamulkii gumaysigii talyaaniga wuxuu sameeyay gole 
sharci dajin oo ka koobnaa 70 kursi, oo 10 ka mid ah loo qoondeeyay 
jaaliyidii ajnabiga ee ku noolaa soomaaliya sida Jaaliyadaha 
Talyaaniga,Carabta , Baakistaanta iyo Hindida. 

Doorashadii golahaas waxaa ku tartamay xisbiyada (SYL), xisbiga Digil 
iyo mirifle , axzaabo qabiil iyo kuwa talyaaniga raacsanaa. 

Xisbiga SYL wuxuu ka helay 43 kursi oo ka mid ahaa 60-kii kursi ee 
soomaalida loo qoondeeyay ,XDM oo ah Xisbiga degil iyo Mirifle wuxuu 
helay 13 kursi, halka inta soo hartayna loo kala qeybiyay axzaabta kale .
 

Gobolka Hiiraan wuxuu golahaas ka helay 6 xildhibaan oo kala ahaa: 

1.Aadan Cabduulle Cismaan (Ujeejeen) (SYL) 

2 Sheekh Cali Jimcaale Baraale (Xawaadle) (SYL) 

3.Sheekh Max’ed Isaaq (Jajeele) (SYL) 

4.Sheekh Muxumad Balcad (Xawaadle) (SYL) 

5.Sheekh Cabiraxmaan Xaaji Muumun (Gaaljecel) (SYL) 

6.Sheekh Max’ed Caddowyar (Baadecadde) (SYL) 

Sanadkii 1970-kii , waxa ay noqotay Saldhigii Milatari ee ay ka duulaan tagi jireen dagaalyahanadii Jabhadii Soomaali galbeed ee dowladdii Milatariga Soomaaliya ka gacan siin jiray dhanka militariga iyo maaliyadda intaba.
 Maaglada waxeey caan ku tahay Ganacsiga iyo wax soosar ka beeraha
Xoolalaha laga dhoofiyo Soomaaliya 
Ganaisigeed waxuu xiranahay Goboladda Galduud, mudug, Nugaal, Bari iyo Gobalada Waqooyi Galbeed sido kale waxuu ganacsigeedda ku xiran yahay  ismaalka Soomaaliada Ethopia iyo  Gobalka Bakool 

Wax yaabaha laga dhoofiyo Baledweyne 
Waxaa ka mid Qudrada nuuxyada kale duwan 
Dalaga maxaliga ah sida Galeyda, Haruurka,Digirta 
Salida macsarrada subaga Xoolalha
Dhoofinta Xoolalaha.

== xaafado ==
Beledweyne waxey ka kooban tahay in ka badan 8 [[xaafadood]].
 october (buunto weyn) .  camalow cusb
 Howlwadaag             . raadeer
 kooshin iyo Xaawo -taako, irid aamin iyo dhagaxjibis

Xaawotaako Magaalada Beledweyne waxeey ku talaa dhanka Waqooyi ee Caasimadda Soomaaliya waxeyna u jirtaa {{km|335}} waana magalo aad u qurax badan
waan Bartamaha soomaaliya.

Magalada ayaa hadda aad u sii balaaranaysa kadib markii ay ku soo biireen xaafado badan sida aan kor ku xusnay.degmooyinka iyo magaalooyinka soomaaliyeed waa kuwo caan ku ah qeyraad dabiici ah oo uu alle ku maneysatay 
duqeyntaasi Dagmooyinka gobolka Waa 1 buuloburde 2 jalalaqsi 3 mataban 4. maxaas 5 Beledweeyne 6.Ceel Cali 7. Buqaqable
Iskuulka Ugu caansan Magaalada Beletweyne Waa Iskuulka Universal kasoo soo saaray dad badan oo maanta madax ka ah goblaka Hiran iyo waliba dalka soomaaliya.
