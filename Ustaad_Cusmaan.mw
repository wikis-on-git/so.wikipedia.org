Ustaad Usmaan Maxamed Xuseen waxa uu dhashay sanadkii 1920, waxaana la dilay 09/05/1952kii. Waxayna ku beegnayd bishii ramadaan ee barakaysan 12keedii,Ilaahey naxariistii janno ha ka waraabiyo. Ustaad cusmaan Wuxuu ahaa halyeey u ololaynaayey in soomaaliya lagu maamumulo Federaaliisam, isagoo aaminsanaa taasi in ay tahay wadada qura ee soomaalida lagu kala badbaadin karo. Wuxuu kaloo ahaa hogaamiyahii xisbigii (HDMS), islamarkaasna ahaa halyeeygii ugu horeeyay ee lagu martiqaado United nationka.

=== TAARIIKH NOLOLEEDKII USTAAD CUSMAAN MAXAMED XUSEEN ===

Ustaad Usmaan Maxamed Xuseen waxa uu ku dhashay Degmada Afgooye sanadkii 1920, kuna soo bar baaray isla degmadaasi, barashada Qurâ€™aanka kariimka iyo waxbarashadii dugsiga hoose iyo dhexe waxa uu ku qaatay isla degmadaasi afgooye, markii uu soo dhameeyey kadib, Ustaadka waxa uu waxbarasho u doontay (CADAN) Caasimadii wadankii la oran jiray Jamhuuriyadii Yamaeta Koonfureed. Haddaba goortii uu soo dhameestay waxbrashada heerka jaamacadeedka, Waxaa uu ka bilaabay shaqo. 

Ustaad cusmaan waxay aheyd shaqadii ugu horeysay uu ka bilaabo wadankaasi Yamen, halkaasi uu ka noqday Barre Macallim (Ustaad),Magaca Ustaadna halkaas ayey ugu baxday. Wuxuuna ka dhigaayey maadada Cilmiga-bulshada. Sanadkii-1948, ayuu dalka dib ugu soo noqday. 

   
=== QORSHAHA IYO BARNAAMIJKA SIYAASADEED EE USTAAD CUSMAAN ===
Halgame Ustaad Usmaan, qorshaha iyo Barnaamij Siyaasadeed uu watay wuxuu ahaa FEDERAALIISAM oo saldhigiisuna ahaa, Ismaamul-goboleedyo (regional-Autonomy).

Mabaadida iyo qorshaha ururkan (HDMS) waxay ku dhisneyd ismaamul goboleysi. Haddaba ururkaan (HDMS) waxay soo bandhigtay barnaamij siyaasadeed oo lagu difaacayo danaha bulsho weynta degta labada wabi dhexdooda Jubba iyo Shabelle ee DM, Barnaamij siyaasadeedka xisbiga (HDMS) waxaa gundhig u ahaa 4 qodob:

1.In Soomaalya loo sameeyo dowlad federal ah, labada dhinac ee (Maay iyo Maxaa tiri)

2.In Soomaalidu ku wada noolaato Nabad,cadaalad, iyo sinnaan.

3.In Qolo waliba lagu tixgeliyo meesha degaankooda uu yahay. Una gaar ahaado gobol walba,maamulkooda, dhaqaalahooda, ciidankoodaba iwm.

4.In is dhexgalka iyo is dhex dega uu banaanyahay laakiin dadka soo galootiga (Kooytida) ay uga dambeeyaan dadka dhulka iska leh.                                                                                                                  Taariikhda markii aay eheed, 04-10-1951, Soomaaliya waxaa yimid wafdi ka socda Golihii amaanka ee Q.M. (UN), si aay u ogaadaan xaalka-xornimada iyo nidaamka aay rabaan in aay ku qaataan xornimadooda, iyaga oo kala hadlay labadii xizbi ee ugu awooda badnaa Dalka oo kala ahaa (H.D.M.S) iyo (S.Y.L).

Madaxdii Xizbigii (HDMS) Xizbi Dastuur Mustaqil Soomaaliya waxa aay wafdigii u cadeeyeen in aay iyaga

rabaan wadanka nidaamka uu xurnimada ku qaadanaaya in uu noqdo nidaam Federaal ah, oo saldhigiisuna

yahay ismaamul-goboleedyo, kaas oo aay u arkaan in uu yahay xalka kaliya oo aay Soomaaliya ku kala badbaadi karto, masladaxna u ah, sidaa oo kale ayeey wafdigii Q.M. aay ula kulmeen xizbigii Leegada, iyagana waxa aay u sheegeen nidaanka aay rabaan in uu wadanka ku qaato xornimada nidaamkaasi oo ah, Dowlad-dhexe (Central-government system).

Ugu danbeyntii wafdigii (UN) waxa aay martiqaad u fidiyeen Madaxdii Labadii Xizbi ee Xizbiya iyo Leego, in aay horyimaadaan Xaruunta Golihii amaanka ee Q.M (New York). si loo dhageesto xizbi waliba barnaamijkiisa, taariikhdan 25-05-1952.

09-05-1952, Habeenkaan, oo ahaa Habeenkii Madaxdii Labadii xizbi ugu weynaa, aay la hadlaayeen taageerayaashoodii, aayna ugu waramaayeen martiqaadka aay ka heleen Q.M.(UN), aayna aadayaan magaalada new york, isla subaxaasi maxaa yeelay safarka sida maanta uu u fududyahay uma fududeen, ayeey hogaamiyayaashii labadii xizbi aay ugu hadleen mid waliba Barnaamijka uu wato lana hortagaayo Q.M, Ustaad usmaan waxa uu soo bandhigay barnaamij-sharafeedkiisii ahaa FEDERAAL-ka, oo saldhigiisuna ahaa Ismaamul-goboleedyada.

Sidaas oo kale ayuu madaxii Leegada ugu soo bandhigay barnaamijka uu la hortagi doono Q.M, in uu yahay Barnaamij Dowlad dhexe (central-government) in uu noqdo nidaamka aay wataan.

waxaa xasuus mudan, oo aan marna la iloowi karin hadalkii habeenkaasi uu Ustaadka halkaasi ka sheegay hadii la qaadan waayo barnaamijkan Federalka ah, ee aan wadano, ee aay Leego naga guuleeysato xornimadana lagu qaato barnaamijka aay wataan, waxaan idin sheegayaa in xornimadaasi aaysan gaari doonin wax ka badan, kontan (50) sanadood.

Waxaa iyadana la yaab iyo anfariir, ah hadalkii uu ku hadlay, hogaamiyihii Leegada C/llaahi Ciise Maxamuud, hadalkaasi oo ahaa:-(Owrka hadaan hada la dabrin, Hasha wey Dhiciseeysaa).Taariikhda markeey eheed, 09-05-1952, ayaa shirqool lagu dilay Halyeey, Shahiid, Ustaad Usmaan Maxamed Xuseen. Halgamaa Ustaad Usmaan, waxaa loo Dilay, Barnaamij Siyaasad-sharafeedkii ahaa FEDERAAL-ka oo saldhigiisuna ahaa, Ismaamul-goboleedyo (regional-Autonomy).

{{gumud}}
