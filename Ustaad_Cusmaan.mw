=== TAARIIKHDII HALYEEY USTAAD CUSMAAN MAXAMED XUSEEN ===

Ustaad Usmaan Maxamed Xuseen waxa uu dhashay sanadkii 1920, waxaana la dilay 09/05/1952kii. Waxayna ku beegnayd bishii ramadaan ee barakaysan 12keedii,Ilaahey naxariistii janno ha ka waraabiyo. Ustaad cusmaan wuxuu ku dhashay Degmada Afgooye ee gobolka shabeelada hoose ee dalka soomaaliya. Ustaad cusmaan wuxuu ku soo bar baaray, barashada Qurâ€™aanka kariimkana ku soo dhamaysatay isla degmadaasi Wuxuu ahaa halgame door wayn ka ciyaaray hogaaminta Xisbigii HDMS. Wuxuu kaloo ahaa gudoomiyahii xisbigaasi. kadib, Ustaadka waxa uu waxbarasho u doontay (CADAN) Caasimadii wadankii la oran jiray Jamhuuriyadii Yamanta Koonfureed. Waxbarashadiisa illaa heer Jaamacadeed ayuu ku soo dhamaystay dalka yamen(CADAN).
Haddaba goortii uu waxbarashadiisii ku dhameestay wadankaasi yamen(CADAN),isla wadankaasi ayuu ka noqday Barre Macallim (Ustaad), dhiga maadada Cilmiga-bulshada. Magaca Ustaadna halkaas ayeey ugu baxday, Haddaba Sanadka markuu ahaa 1948kii ayuu dalka dib ugu soo laabtay,Isaga oo doonaayey in uu wadankiisa wax u qabto.
Taariikhda iyada ayaa markhaati ka ah Qarni-waliba wixii dhacay (Xumi iyo sami) Cid walba oo isku dayda in aay qariso, ama been ka sheegtana maalin ayeey sida Qoraxda
u soo baxeeysaa, maxaa yeelay Taariikhda iyada ayaa is qorta (Qorax soo baxdayna cidna sacabkeeda kuma qarin karto).
Taariikhda markeey eheed, 09-05-1952, ayaa shirqool lagu dilay Halyeey, Shahiid, Ustaad Usmaan Maxamed Xuseen.
Halgamaa Ustaad Usmaan, waxaa loo Dilay, Barnaamij Siyaasad-sharafeedkii ahaa FEDERAAL-ka oo saldhigiisuna ahaa, Ismaamul-goboleedyo (regional-Autonomy).
Taariikhda markii aay eheed, 04-10-1951, Soomaaliya waxaa yimid wafdi ka socda Golihii amaanka ee Q.M. (UN), si aay u ogaadaan xaalka-xornimada iyo nidaamka aay rabaan in aay ku qaataan xornimadooda, iyaga oo kala hadlay labadii xizbi ee ugu awooda badnaa Dalka oo kala ahaa (H.D.M.S) iyo (S.Y.L).
Madaxdii Xizbigii (HDMS) Xizbi Dastuur Mustaqil Soomaaliya waxa aay wafdigii u cadeeyeen in aay iyaga
rabaan wadanka nidaamka uu xurnimada ku qaadanaaya in uu noqdo nidaam Federaal ah, oo saldhigiisuna
yahay ismaamul-goboleedyo, kaas oo aay u arkaan in uu yahay xalka kaliya oo aay Soomaaliya ku kala badbaadi karto, masladaxna u ah, sidaa oo kale ayeey wafdigii Q.M. aay ula kulmeen xizbigii Leegada, iyagana waxa aay u sheegeen nidaanka aay rabaan in uu wadanka ku qaato xornimada nidaamkaasi oo ah, Dowlad-dhexe (Central-government system).
Ugu danbeyntii wafdigii (UN) waxa aay martiqaad u fidiyeen Madaxdii Labadii Xizbi ee Xizbiya iyo Leego, in aay horyimaadaan Xaruunta Golihii amaanka ee Q.M (New York). si loo dhageesto xizbi waliba barnaamijkiisa, taariikhdan 25-05-1952.
09-05-1952, Habeenkaan, oo ahaa Habeenkii Madaxdii Labadii xizbi ugu weynaa, aay la hadlaayeen taageerayaashoodii, aayna ugu waramaayeen martiqaadka aay ka heleen Q.M.(UN), aayna aadayaan magaalada new york, isla subaxaasi maxaa yeelay safarka sida maanta uu u fududyahay uma fududeen, ayeey hogaamiyayaashii labadii xizbi aay ugu hadleen mid waliba Barnaamijka uu wato lana hortagaayo Q.M, Ustaad usmaan waxa uu soo bandhigay barnaamij-sharafeedkiisii ahaa FEDERAAL-ka, oo saldhigiisuna ahaa Ismaamul-goboleedyada.
Sidaas oo kale ayuu madaxii Leegada ugu soo bandhigay barnaamijka uu la hortagi doono Q.M, in uu yahay Barnaamij Dowlad dhexe (central-government) in uu noqdo nidaamka aay wataan.
waxaa xasuus mudan, oo aan marna la iloowi karin hadalkii habeenkaasi uu Ustaadka halkaasi ka sheegay hadii la qaadan waayo barnaamijkan Federalka ah, ee aan wadano, ee aay Leego naga guuleeysato xornimadana lagu qaato barnaamijka aay wataan, waxaan idin sheegayaa in xornimadaasi aaysan gaari doonin wax ka badan, kontan (50) sanadood.
Waxaa iyadana la yaab iyo anfariir, ah hadalkii uu ku hadlay, hogaamiyihii Leegada C/llaahi Ciise Maxamuud, hadalkaasi oo ahaa:-(Owrka hadaan hada la dabrin, Hasha wey Dhiciseeysaa).
