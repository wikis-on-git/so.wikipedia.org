Ustaad Usmaan Maxamed Xuseen waxa uu dhashay sanadkii 1920, waxaana la dilay 09/05/1952kii. Waxayna ku beegnayd bishii ramadaan ee barakaysan 12keedii,Ilaahey naxariistii janno ha ka waraabiyo. Ustaad cusmaan Wuxuu ahaa halyeey u ololaynaayey in soomaaliya lagu maamumulo Federaaliisam, isagoo aaminsanaa taasi in ay tahay wadada qura ee soomaalida lagu kala badbaadin karo. Wuxuu kaloo ahaa hogaamiyahii xisbigii (HDMS), islamarkaasna ahaa halyeeygii ugu horeeyay ee lagu martiqaado United nationka.
<br />
* Bulleted list item
# 


=== TAARIIKH NOLOLEEDKII USTAAD CUSMAAN MAXAMED XUSEEN ===

Ustaad Usmaan Maxamed Xuseen waxa uu ku dhashay Degmada Afgooye sanadkii 1920, kuna soo bar baaray isla degmadaasi, barashada Qurâ€™aanka kariimka iyo waxbarashadii dugsiga hoose iyo dhexe waxa uu ku qaatay isla degmadaasi afgooye, markii uu soo dhameeyey kadib, Ustaadka waxa uu waxbarasho u doontay (CADAN) Caasimadii wadankii la oran jiray Jamhuuriyadii Yamaeta Koonfureed. Haddaba goortii uu soo dhameestay waxbrashada heerka jaamacadeedka, Waxaa uu ka bilaabay shaqo. 

Ustaad cusmaan waxay aheyd shaqadii ugu horeysay uu ka bilaabo wadankaasi Yamen, halkaasi uu ka noqday Barre Macallim (Ustaad),Magaca Ustaadna halkaas ayey ugu baxday. Wuxuuna ka dhigaayey maadada Cilmiga-bulshada. Sanadkii-1948, ayuu dalka dib ugu soo noqday. 

   
=== QORSHAHA IYO BARNAAMIJKA SIYAASADEEDKII EE UU WATEY USTAAD CUSMAAN ===
Halgame Ustaad Usmaan, qorshaha iyo Barnaamij Siyaasadeed uu watay wuxuu ahaa FEDERAALIISAM oo saldhigiisuna ahaa, Ismaamul-goboleedyo (regional-Autonomy).

Mabaadida iyo qorshaha ururkan (HDMS) waxay ku dhisneyd ismaamul goboleysi. Haddaba ururkaan (HDMS) waxay soo bandhigtay barnaamij siyaasadeed oo lagu difaacayo danaha bulsho weynta degta labada wabi dhexdooda Jubba iyo Shabelle ee DM, Barnaamij siyaasadeedka xisbiga (HDMS) waxaa gundhig u ahaa 4 qodob:

1.In Soomaalya loo sameeyo dowlad federal ah, labada dhinac ee (Maay iyo Maxaa tiri)

2.In Soomaalidu ku wada noolaato Nabad,cadaalad, iyo sinnaan.

3.In Qolo waliba lagu tixgeliyo meesha degaankooda uu yahay. Una gaar ahaado gobol walba,maamulkooda, dhaqaalahooda, ciidankoodaba iwm.

4.In is dhexgalka iyo is dhex dega uu banaanyahay laakiin dadka soo galootiga (Kooytida) ay uga dambeeyaan dadka dhulka iska leh.                                                                                                                                                                                                                                                 Taasi micnaheeda waxay tahay haddii soo galootiga uusan ku dhalan deegaankaasi in ay ugu dambeeyaan maamulka dadka dega dhulkaasi laakiin ruuxa soo galootiga haddii uu ku dhasho deegaankaasi wuxuu la mid yahay dadka deegaankaasi degan maamulkana wuu ka qayb qaadan karaa. Arintaasi fulinteeda waxaa ay ugu tala galeen in ay dadka u sameeyaan waraaqooyin aqoonsi ah, oo numbaraysan kana diiwaan galsan deegaankaasi.
Runtii ulajeedadda waxay aheyd in dadka danyarta ama laga tira badan yahay lagu xad gudbin, lana ilaaliyo xaquuqdooda, haddana  la dhowro hantidooda, beerahooda iyo xoolahoodaba iwm. Qof walba oo deegaankaasi degan in uu ku noolaado sinnaan, nabed, iyo cadaalad. (HDMS) waxaa kaloo ay rabeen, in Qof walba oo la soo doorto lagu soo xushaa aqoontiisa.
<br />
Taariikhda markii ay eheyd, 04/10/1951, Soomaaliya waxaa yimid wafdi ka socda Golihii amaanka ee Q.M. (UN), si ay u ogaadaan xaalka-xornimada iyo nidaamka ay rabaan in ay ku qaataan xornimadooda, iyaga oo kala hadlay labadii xisbi ee ugu awooda badnaa Dalka oo kala ahaa (H.D.M.S) oo uu hogaaminaayey Ustaad Cusmaan iyo (S.Y.L).

Madaxii Xisbigii (HDMS) Xisbi Dastuur Mustaqil Soomaaliya Ustaad Cusmaan Maxamed Xuseen waxa uu wafdigii Qaramada Midoobay ka socday (UN) u sheegay markii uu la kulmay. una cadeeyeen in ay iyaga rabaan wadanka Soomaaliya nidaamka uu xurnimada ku qaadanaayo in uu noqdo nidaam Federaal ah, oo saldhigiisuna yahay ismaamul-goboleedyo, taasi oo uu arko in uu yahay xalka keliya oo ay soomaalidu ku kala badbaadi karto, nabad iyo maslaxadna ay ugu jirto.
<br />
<br />
Haddaba wafdigii qaramadda midoobay(UN) waxa ay martiqaad u fidisay Madaxii Xisbigii (HDMS) Ustaad Cusmaan Maxamed Xuseen, in uu horyimaado Xaruunta Golihii amaanka ee Q.M (New York),USA. si loo dhageysto barnaamijkiisa iyo qorshaha siyaasaddeed ee ay wateen xisbigiisa, taariikhduna aheyd 25/05/1952kii.
Taariikhda markay aheyd 09/05/1952kii, Hogaamiyihii (HDMS) Ustaad Cusmaan waxay aheyd Habeenkii ugu dambeeyey oo uu la hadlo taageerayaashiisa, Ustaad Cusmaan wuxuu u sheegay taageerayaashiisa in uu martiqaad ka helay Qaramada Midoobay (UN),isla markaasina maalinta xigtay subaxdeedii uu u dhoofi doono magaalada New York, USA. Ustaad Cusmaan waxa uu taageerayaashiisa  ugu waramay qorshihiisa siyaasaddeed sida uu rabo in uu u fuliyo iyo ajendaha uu wato, lana hortagaayo Q.M, Ustaad Cusmaan waxa uu soo bandhigay barnaamij-sharafeedkiisii ahaa FEDERAAL-ka, oo saldhigiisuna ahaan doono Ismaamul-goboleedyo.
