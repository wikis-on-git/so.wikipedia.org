Degmada Boondheere waa degmo qadiimi ah oo ka tirsan degmooyinka magaalada Muqdisho. Degmada waxaa mara wadooyinka kala ah waddada jenaraal daa'uud oo boondheere ka marta dhinaca wardhiigley xiga, waddada jubadda sare oo ka marta dhinaca shibis xiga, waddada umadda ama sida loo yaqaan waddada "wadnaha" oo ka marta dhinaca yaaqshiid xiga wadddada jubadda hoose oo ka marta dhinaca shingaani xiga, waddada nasiib buundo oo degmada boondheere dhexmarta iyo waddada kala qeybisa boondheere iyo x/weyne. Xaafadaha degmadu ka kooban tahay waxaa ka mid ah: al-ahraam, shanta-geed, toriino, nasiib-buundo, wiil-waal, busleeyda, buur-bishaaro, ceel ow-muude, ceel-macalin, buulo-maqaarey, buulo-ukun, ceel-xaaji haruur, al-uxud.

Degmada waxyaabaha ay aad caan ugu tahay waxaa ka mid ah soo saarida cayaartooy farabadan oo caan ku noqday kubaddaha cagta iyo koleyga isla markaana xubno muhiim ah ka soo noqday xulalkii kala dambeeyey ee metalay qaranka soomaaliya. Haddii hal iyo labo laga magacaabo xiddigaha qaran ee degmada Boondheere ku dhashay kuna soo barbaaray waxaa ka mid ah: macalin ayuub sh. abuukar "ayuub jeenyo"(marxuum), macalin baaskuwaale, nuur qaloocow, cali yuusuf(marxuum), axmed cabaas busuri, cumar calasow raagge, nuur cabdi xaaji "shaarkey", cabdalla dheere, nuuradiin cali saciid iyo kuwo kaloo farabadan. 

Sidoo kale degmadda waxay caan ku aheyd fanka iyo suugaanta. Xarunta Kacaanka degmada boondheere oo loo yaqaan magaca "sheentarka" boondheere waxaa waaggii berrisamaadka fiidadkii lagu qaban jiray barnaamijyo maddadaalo ah oo kala duwan, sida riwaayadaha banaadiriga, googoosyo iyo barnaamijyo kaloo fan iyo suugaan ah. Sidoo kale isla xaruntaas waxay caan ku aheyd oo ay aalaaba marti gelin jirtay tartanka cayaaraha kubadda koleyga ee degmooyinka uu ka kooban yahay gobolka banaadir. 

Waxaa kale oo degmada Boondheere aad loogu xusuuustaa tartamaddii lagu qaban jiray garoonka kubadda cagta ee WAAMO oo ku yaal xarunta degmada horteeda. Sanad walba bisha barakaysan ee ramadaan waxaa garoonka waamo lagu qaban jiray tartan kubadda cagta oo ay ka soo qeyb geli jireen cayaartooyda ugu farsamada fiican ee waqtiyadaas ku noolaa dhamaan magaalada xamar. tartanka ramadaanka oo aad iyo aad u xiiso badnaa Ã¡yaa waxa u soo daawsaho tegi jiray dadweyne ka kala yimid meelo aad u fog sida degamooyinka wadajir, kaaraan iyo huriwaa. Xiiso loo qabo darteed ayeey taageerayaasha maqaarka jecel door bideen inay goob joog ka ahaadaan cayaarta ilaa iyo firimbiga ugu dambeeyo la yeeriyo ka dibna ay u afur tagaan guryahooda oo ku yaal degmooyinka kor ku xusan.  

"BOONDHEERE BELED WAAYE INTA KALE BUULO WAAYE" & "BOONDHEEROW LIBAAX" Waa qaar ka mid ah halku dhigyada degmada Boondheere.


== Degmooyinka xuduuda la leh ==
* [[Shibis]]
* [[Yaaqshiid]]
* [[Wardhiigley]]
* [[Shingaani]]
* [[Xamarweyne]]

== Wasaaradaha ==
* Wasaarada Arrimaha Gudaha
* Wasaarada Boostada & Isgaarsiinta
* Wasaarada Waxbarashada & Barbaarinta
* Wasaarada Ganacsiga
* Wasaarada Caafimaadka


== Wadooyin==
* Umadda
* Jenaraal Daa'uud
* Nasiib Buundo
* Jubadda Sare
* Jubadda Hoose
* Shabeelle

== Dugsiyada ==
* Dugsiga hoose dhexe ee Yaasiin Cismaan
* Dugsiga hoose dhexe ee 12-ka Oktoobar
* Dugsiga Hoose dhexe ee Kacaanka (ex iskool Boondheere)
* Dugsiga hoose dhexe ee Wiilwaal

* Dugsiga sare ee Sh. Xasan Barsame
* Dugsiga sare ee Sh. Yuusuf Al-Kowneyn (Xisaabaadka & Cabiraada)

== Masaajidyada ==
*Masaajidka jamaca & Mowlaca Sh.Xuseen Cade
* Masjidka jaamaca ee buurfuule
* Masaajidka Jaamaca ee Suuqa Af-Leershe
* Masaajidka Jaamaca ee Al-Raxma (Sh. Abukar Macalim)
* Masaajidka Sh. Ciise
* Masaajidka Xaaji Yabaroow

== Suuqyada ==
*Suuqa Qadiimiga Af-Leershe

== Goobo Caafimaad ==
* Isbitaalka Raabo (Ospedale di Ravo)
* Isbitaalka Caymiska Shaqaalaha (Assicurazione)
* Rugta Caafimaadka Kutuba-Xoor


== Goobo Madadaalo ==
* Xaruntii Fanaaniinta Iftin
* goobta jika jaakoow e cel aw muude
* Shineemo Kumburaale
* Tiyaatarka Degmada
* goobta maanabooliyo

== Xarumo Dowladeed ==
* Bangiga Sarifka Lacagaha  Qalaad
* Maktabada Qaranka
* Xaruntii Gudoonka Waxbarashada G/Banaadir
* Godka Jilacoow
* Kaalinka Shidaalka (Agip) Siinaay

== Goobo Isboorti ==
* Garoonka Ceel Aw-Muude
* Garoonka Busleeyda Boondheere
* Garoonka Kubadda Cagta Ee Waamo
* Garoonka Kubadda Koleyga Ee Xarunta Degmada

== Goobo Caan Ah ==
* Baar Koogaar
* Hotel Royal
* Foorno Laura
* Biibitada Axmed Siidka
* Taalada & Fagaaraha Daljirka Dahsoon
* Xaruntii Shirkada Baabuurta Mercedes & Benz
* Hoygii Madaxweyne Cabdirashiid Cali Sharma'arke
* GODKA JILACOOW ama Hogaanka taliska Nabad Sugida Soomaaliyeeg (N.S.S)ta
* Afarta Jardiino Boondheere

== Safaaradaha  ==
* Safaarada Talyaaniga
* Safaarada Jarmalka
* Naadiga Masaarida

{{Degmooyinka Gobolka Banaadir}}
