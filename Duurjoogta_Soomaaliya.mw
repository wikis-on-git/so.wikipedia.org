[[File:Cheetah looking.jpg|thumb|right|200px|[[Harimacad]]ka Soomaaliya.]]

'''Duurjoogta Soomaaliya''' ({{lang-en|wildlife of Somalia}}; {{lang-ar|الحياة البرية في الصومال}}) waa dhamaan [[noole|noolaha]] ku dhaqan deegaanada wadanka [[Soomaaliya]], kuwaasi oo ka kooban [[dhir]] iyo [[xayawaan]]. Duurjoogta Soomaaliya waxay ka mid tahay kuwa ugu qanisan ee kala jaadka iyo noocyo badan leh taasi oo la xidhiidha [[Juqraafiga Soomaaliya]], sida [[cimilo|cimilada]], [[degaan]]ka iyo jawiga.

Intaas waxaa dheer, wadanka Soomaaliya waxay hooy u tahay tiro badan oo [[shimbir]]o kala nooc ah, kuwasi oo ku dhaqan [[xeeb]]aha, [[buur]]aha iyo gayiga kala gedisan. Sida lagu sheegay tiro koob caalami ah, Soomaaliya waxaa ku nool ilaa 727 nooc oo shimbiro ah;<ref>Wilson, D.E. & Reeder, D.M. (Eds.)(2005) Mammal Species of the World: A Taxonomic and Geographic Reference. Third Edition. The Johns Hopkins University Press, Baltimore.</ref> iyo wax ka badan 177 nooc oo [[naasley|xayawaan naasley]] ah.
[[Yaxaas]]ka ayaa caan ku ah koonfurta Soomaaliya. Sanadkii 2006dii waxaa tirokoob lagu ogaaday in Soomaaliya ugu yaxaas badan tahay qaarada [[Afrika]].<ref>Dickinson, E.C. (Ed.)(2003) The Howard and Moore Complete Checklist of the Birds of the World. Revised and enlarged third edition. Princeton University Press, Princeton.</ref>

Guud ahaan, wadanka Soomaaliya waxaa laga helaa noocyo badan oo dhir ah; kuwaasi waxaa ka mid ah [[sogsog]]ta, [[galool]]ka, [[qudhaca]], baxarasaafka, [[khudaar|dhirta khudaarta]], [[midho|dhirta midhaha]] iyo noocyo badan oo kale.<ref>Uetz, P. & Jirí Hošek (eds.), The Reptile Database, htUetz, P. & Jirí Hošek (e Uetz, P. & Jirí Hošek (eds.), The Reptile Database, http://www.reptile-database.org, accessed Dec 8, 2013</ref> Intaas waxaa dheer oo wadanka Soomaaliya laga helaa noocyo badan oo xayawaan iyo xoolo ah; kuwasi waxaa ka mid ah shimbiraha, [[duurjoog]]ta, xamaaratada, duurgaleenka iyo bahalo kale oo badan.

Nasiib daro, [[Dagaalkii sokeeye ee Soomaaliya|dagaalkii sokeeye]] wuxuu khasaare weyn u geeystay nolosha duurjoogta Soomaaliya. Waxaa dhintey tiro badan oo xayawaan iyo dhir leh, waxaa si khalad ah loo isticmaalay khayraadka duurjoogta ee wadanka, iyo tiro badan oo xayawaan u baxsatey deegaano ka baxsan wadanka.

==Juquraafiga Soomaaliya==
Fadlan fiiri [[Juqraafiga Soomaaliya]]

Soomaaliya waa dal dhaca bariga qaaradda Afrika ee aagga loo yaqaan Geeska Afrika. Waxa ay xad-wadaag ka yihiin Yemen dhanka Gacanka Cadmeed, waxaa sidoo kale bari ka xigta Badweynta Hindiya dhanka galbeedna waxa ka xiga Itoobiya iyo Jabuuti koonfur galbeedna waxaa ka xiga Kiinya. Soomaaliya waa midda dhanka bare ee ugu fog Afrika, bedkeedu wuxuu gaarayaa 637,540 kiiloomitir labajibbaaran.

==Xayawaanka==
===Naasleyda===
Wadanka Soomaaliya waxaa ku nool noocyo badan oo xayawaan naasley ah sababtoo ah meesha uu juquraafi ahaan wadanku ku yaalo ahaa taageeraysa nolosha xayawaankan.
Dhamaan [[Gobolada Soomaaliya]] waxaa laga helaa noocyo kala duwan oo naasley ah; kuwa ugu caansan waxaa ka mid ah: [[harimacad]]ka, [[libaax]]a, [[halgeri]]ga, [[daanyeer]]ka, [[maroodi]]ga, [[deero|deerada]], [[waraabe|waraabaha]], [[dameer|dameer duurjoogta]], [[dameerfarow]]ga, [[goronyo|goronyada]], [[Goroyo Soomaali]], [[Yeey]]ga, [[ay]]ga, [[doofaar]]ka, karkaraha, [[dacawo|dacawada]], noocyo badan oo daanyeer ah, iyo kuwo kale oo badan.

==Muuqaal==
<gallery perrow=" " widths="208" heights="208" caption=""> 

File:Chlorocebus pygerythrus.jpg

File:Hamadryas_Baboon.jpg
</gallery>

==Xigasho==
{{reflist}}
{{Maqaalo Soomaaliya}}

[[Category:Soomaaliya]]
[[Category:Xayawaan]]
