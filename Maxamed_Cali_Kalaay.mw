[[File:Muhammad Ali NYWTS.jpg|thumb|Maxamed Cali Kalaay]]
'''Maxamed Cali''' waa feeryahan caan ah oo u dhashay dalka [[maraykan]]. Maxamed Cali oo dadka soomaaliyeed u yaqaanaan magaca "Maxamed Cali Kalaay" ayaa taariiikhdu markay aheyd [[17.January 1942]] ku dhashay magaca [[Cassius Marcellus Clay jr]] magaalada [[Louisville,|Louisville]] ee gobolka [[Kentucky]] oo ku yaal koonfurta Mareykanka. Kalaay waxa uu ka dhashay qoys heysta diinta masiixiga.  Kalaay waxuu ku guulaystay Tartanka Feerka Miisaanka Culus tiro sadex jeer ah, waxuuna muddo 20 sanno ah oo ku dhex jiray Cayaaraha Feerka ku guulesytay inuu noqdo Horyaalka Aduunka sanadaha 1964, 1974 iyo 1978. Sanadkii 1999 waxaa Kalaay loo aqoonsaday inuu yahay ciyaaryahankii ugu wanaagsanaa Qarniga 20aad.
       

== Qaab Feerka ==

Maxamed Cali Kalaay waxa uu caan ku ahaa goysmada ama gasta faraha badan taas oo dhib u keeni jirtay feeryahanada isaga la tartameysa. Waxa kale oo uu ku caan baxay intii uu feerka ku dhex jiray feerka deg-dega ah. 


== Qaadashada Diinta Islaamka ==

1964 ayay ahayd markii ugu horaysay ee uu si la yaab leh uga guulaysatay Xiddigii Feerka Miisaanka  Culus ee hore lagu magacaabi jiray [[Sonny Liston]] oo uu kala wareegay Suunka cadeynta u ahaa in Maxamed Cali Kalaay uu noqday Horyaalka Aduunka ee Feerka Miisanka Culus. Kalaay oo markaa da'diisu ahayd 22 sanno ayaa isla mar ahaantaa noqday ninkii ugu da'da yaraa ee ku guuleysta Suunka Feerka Miisaanka Culus ee taariikhda soo mara.  Muddo yar ka dib markii uu Kalaay noqday Horyaalka Feerka Miisaanka Culus ee Caalamka ayaa waxa uu si toos ah warbaahinta Caalamka uga sheegay in uu qaatay diinta [[islaam|islaamka]].

Sannadkii 1965 ayuu Kalaay si rasmi ah diinta islaamka ugu biiray magaciisiina waxa uu u bedelay Maxamed Cali. 

Kalaay waxa uu qaatay diinta islaamka isaga oo aan ka laheyn dan qaas ama qarsoon, waxaana xitaa dhici kartay inuu waayi doono taageerayaashiisa aad ka u badnaa. Laakiin taasi bedelkeeda waxa aad u sii kordhay taageerayaasha uu ku lahaa gudaha dalka Mareykanka iyo Caalamka intiisa kale.



== Dagaalkii Vietnam ==

Sanadkii 1966 ayaa Maxamed Cali Kalaay laga qaaday imtixaan lagu sheegay in Kalaay ka qeyb gali karo dagaalka ay Dowlada Mareykanka qeyb ka aheyd oo xilligaas ka socday dalka Vietnam. Taasina waxay la macno tahay in Kalaay ka tago feerka iyo waxbarashaddiisa kale kana qayb qaato dagaalka. Laakiin Kalaay oo lagu yaqaan geesinimo ayaa qaadacay arrinkaas oo wuxuu diiday inuu dagaal la galo dad masaakiin ah oo u dhashay dal ka tirsan dunida soo koraysa. Kalaay waxa uu sidoo kale si cad u sheegay in uu gebi ahaan ka soo horjeeedo dagaalka Maraykanka ku qaadeen Vietnam oo masaafo ahaan aad uga fog dalka Maraykanka, waxuuna sheegay in dagaalkaas uu yahay mid gardaro ku ah shacabka masaakiinta ah ee reer Vietnam.

== Markii Laga Qaaday Suunka ==


Sanadkii 1967 oo ahaa markii Kalaay uu gaaray guulihii ugu badnaa ayeey dawlada Mareykanku ka qaaday Suunkii Feerka ee ahaa Horyaalka Aduunka iyada oo lagu soo eedeeyay in uu diiday ka qayb qaadashada Dagaalkii Vietnam. Muddo saddex sano ah Kalaay kama qeyb gelin wax tartan-feer ah, laakiin waxa uu feerka mar kale dib ugu soo noqday sanadkii 1970. 

Maxamed Cali Kalaay waxa uu ugu horeeyaa Feeryahanada Waaweyn ee taariikhdu mar walba xusi doonto.
