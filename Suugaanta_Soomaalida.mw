'''Suugaanta soomaalida'''

Waxa ay ka koobantahay qaybahaan soo socda

== [[GABAY]] ==

<sup>Qaadka</sup>

'''Abshir nur Faarax''' (<sub>Bacadle</sub>)
-----------------------------------------------------
* Qorya raamso quudkana yaree qaadow adigaa leh
* Boqolaal qorshoo wada qabya ah qaadow adigaa leh
* Qoys dumaya qayliyo huruuf qaadow adigaa leh
----------------------------------------------------
* Qalbi qooqan qoora aan waxtarin qaadow adigaa leh
* Qardareeye kaadida qul quli qaadow adigaa leh
* Jirkoo qaasha nadarkoo qayiran qaadow adigaa leh
-----------------------------------------------------
* Qalbi guban sigaar lagu qanciyo qaadow adigaa leh
* Macdan qubta hawshoon laqaban qaadow adigaa leh
* Hurda qarow ah soojeed qam qama qaadow adigaa leh
-------------------------------------------------------
* Iska qaado qaantana ha bixin qaadow adigaa leh
* Qayil oo cun reerkiina qadi qaadow adigaa leh
* Qashin iyo qashaabiir qurmuun qaadow adigaa leh
------------------------------------------------------
* Qatar caafimaad oo qarsoon qaadow adigaa leh
* Qalbi olol mar qabo oo qaniin qaadow adigaa leh
* Qaraabo iyo ehel aan latabin qaadow adigaa leh
--------------------------------------------------------
* Qayrkaa shaxaad hana qajilin qaadow adigaa leh
* Iska qari cidbaa kugu qabsane qaadow adigaa leh
* Qabri ka hor qandha aan laga biskoon qaadow adigaa leh
-----------------------------------------------------
* Isqandiiri kana qoomamee qaadow adigaa leh
* Ibliis qarowga aadmiga ku qaba qaadow adigaa leh
* Afku wuxuusan ii qaban karayn qaadow adigaa leh
--------------------------------------------------------
* Qosol iyo qamuunyo isku xiga qaadow adigaa leh
* Qasad dhaar ah qawl aan la fulin qaadow adigaa leh
* Qur'aan lagu kaftamo qadaf iyo been qaadow adigaa leh
-----------------------------------------------------------
* Cimri kuu qorraa qayb ka lumi qaadow adigaa leh
* Qandiga fuqurka iyo quus rageed qaadow adigaa leh
* Qureesh gabara waxa loo qawada qaadow adigaa leh
-------------------------------------------------------
* Dad qamaama qayliyo dagaal qaadow adigaa leh
* Shaluu qaatay maantana qafaal qaadow adigaa leh
* Qabyaalad iyo iimaan la'aan qaadow adigaa leh
------------------------------------------------------
* Dhaliyara afkooduun u qoran qaadow adigaa leh
* Wax ninwayni qaadoo qawada qaadow adigaa leh
* Salaadaha dib qabo ama qallee qaadow adigaa leh
-------------------------------------------------------
* Xubna qaadiwaa sida qof qalan qaadow adigaa leh
* Qabiltu jaanka aadmiga ku qabo qaadow adigaa leh
* Dubaab lagu qarwoo kugu qulqula qaadow adigaa leh
-------------------------------------------------------
* Bisad ku quustay dabadeeda qabo qaadow adigaa leh
* Qarjaf sayntu inay kuu tiraa qaadow adigaa leh
* Qanaaskiyo was waaskaa qarsoon qaadow adigaa leh
------------------------------------------------------
* Qandaraaska qaatumo xumada qaadow adigaa leh
* Qarbaboosh ilkiyo gawsa qodan qaadow adigaa leh
* Afqashuusha oon cadaygu qaban qaadow adigaa leh
------------------------------------------------------
* Af qalala bushima qolof dhacsada qaadow adigaa leh
* Qasban qayb daroogada ka mida qaadow adigaa leh
* Qaflad aan dareenkeed la qabin qaadow adigaa leh
----------------------------------------------------
* Ragoo quusta dumarkoo qawada qaadow adigaa leh
* Faqiir qani ismoodoo qayila qaadow adigaa leh
* Indha qoriya qaadirada subax qaadow adigaa leh
--------------------------------------------------
* Qubays laga wahsado iyo qurmuun qaadow adigaa leh
* Qamiis walaf quluub aan xasilin qaadow adigaa leh
* Qoys laga dhixiyo qaaqla nimo qaadow adigaa leh
----------------------------------------------------
* Waa quutul awliyo kidbiya qaadow adigaa leh
* Qaamuuska waxa cay ku qoran qaadow adigaa leh
* Inoo qaybi aan lagu qancayn qaadow adigaa leh
----------------------------------------------------
* Qabsimadu inay kala xirmaan qaadow adigaa leh
* Qurbaha joog adoon hawl ka qaban qaadow adigaa leh
* Deg deg loo qasaariyo shilqoran qaadow adigaa leh
-------------------------------------------------
* Qiso yaablohooy qarinayaan qaadow adigaa leh
* Qofka daa'imoo qiima dhaca qaadow adigaa leh
* Waxaad shalayto qabatoo qariban qaadow adigaa leh
------------------------------------------------
* Ku qasaar macaashkana ku qarow qaadow adigaa leh
* Magnad kugu qasbiyo qaac ibliis qaadow adigaa leh
* Hanti qaran qanaafiir ugee qaadow adigaa leh
-----------------------------------------------
* Qaadicu salaadnimo asala qaadow adigaa leh
* Intuu qadaf qof uun ku hadli karo qaadow adigaa leh
* Lixdankaa qisoo wada qubxiya qaadow adigaa leh
* Qaatala ka laahuye adigaa qaranka aafeeyay.
*

== [[GUUROOW]] ==

== [[DHAANTO]] ==

== [[MAANSO]] ==

== [[HEESO]] ==

Beledwayn

Curiye: Abwaan Hadraawi

Heesaa: Xasan Aadan Samatar



Bi'i waa jacaylow

boodhari inuu dilay

been baan u haystee

bi'i waa jacaylow
boogaan la dhayinoo
cidi baanan karinoo
beerka iyo wadnaha iyo
bogga kaaga taalliyo
inuu yahay bir caashaqu
been baan u haystee.

webigoo butaacoo
beeraha waraabshoo
dhulku baadku jiifoo
dhirta ubaxu buuxshoo
badarkiyo gelleyddii
laga tuuray baalkoo
canabkii bislaadoo
bulladiyo ciyaaraha
lagu waa bariistoo
beeluhu gu' joogaan
saw bari samaadkii
beledweyne maan tegin.
dhanka bari magaalada
saw boqorod joogtoo
biyo dahab la moodoo
bilicdii haweenkiyo
bili loo dhammeeyoo.

Timo boqonta joogoo
baal goray la moodoo
baarkana casaankii
bidix midig is gaadhoo
bul cad lagu sideeyo.
badh ku seexanaysoo
barkanaysa qaaroo
huuwanaysa baaloo
igu beertay lahashoo
u buseelay maan baran.

saw goor barqa ahoo
bishu ay siddeed tahay
aniga iyo beerlula
isku maanan soo bixin.

saw bariidadaydii iyo
saw badashadeedii
buundada ciyaartee
beledweyn ku taalee
biyo lulata guudkood
badhtankeeda maahayn.
sow bixiso weeyee
balan maanu dhiganoo
beri joog imay odhan.
sow bayd go'aygii
layguma bushaarayn.
maantaa la baxayaa
bulshadii imay odhan.
sow waa bestayoo
socod beegsan maayee
Ina baaja caawoo
I baxnaansha maan odhan
sow taliye baasoo
ba' anoo war moogi
taydii ma beeneyn
sow badiba kooxdii
goortay badheedheen
baabuurka fuuleen
ana baal kamaan korin
boholyow daraaddii
sow baraq nuglaantii
balo lagu ducaystiyo
baryo kuma maqnaynoo
biri may xumaatoo
baadroolka daadsho
ka wadaa bukoodoo
bogsan waayo maan odhan
Sow beriga waagiyo
barqa kulul dhexdoodii
geed baaxad weynoo
dherer iyo ballaar lehoo
baladweyn ku caanoo
la yiraahdo baaroo
bilig dheer hirkiisii
ma bidhaansanaynoo
bulxankiisa yeedhiyo
ma maqlaynin baaqoo.
sow baaxad soorihii
iyo laba boglayntii
maan noqon bestayoo
bacadkii ma dheelliman.
sow galab boqoolkii
annagoo barwaaqiyo
meel baadle joognoo
tumanaynna Beerrey
Sooma soo baraarugin
riyo beena weeyee
saw baalla daymii
baabuur lalaayoo
haad baalle moodoo
fananaayo buur dheer
isma odhan ka boodo
nafta sow ma biimayn
nin Banaadir joogoo
baledweyn la haystoo
waxaan ahay la baabee
saw baadi doonkii
wali baafis maan ihi

beledweyn alahayow
ka dhig guri barwaaqee
beerlula alahayow
balaayada hareer mari
beledweyn alahayow
ka dhig beerta raaxada
beerlula alahayow
guryo samo ku nooleey
beledweyn alahayow
ka dhig xero baraare
beerlula alahayow
garab mari waxyeelada
beerlula alahayow
garab mari waxyeelada
beerlula alahayow
balaayada hareer mari
beerlula alahayow
guryo samo ku nooleey

== [[BURAANBUR]] ==

== [[CIYAAR DHAQAMEED]] ==

== [[GEERAAR]] ==

== [[SHIRIB]] ==
Abshir Bacadle

SHIRIB


Safar badnaa Somaliland

Madax Ahlu sunney sidaan


Madax garleh Mareykan geey

Malyan ha kugu maalgelshee


Riyaale


Raa’ix iyo Rujuuc dhowaa

Illeyn ru’uus dadoow raraa


Howshiisi mow hilmaamayaa

Hilib dadow horuu bartee


Bahdow hogaamiyaa ba’doo

Bilad basaasnimow sitaa

== [[JIIFTO]] ==

== [[MAAH MAAHO]] ==

[[Category:Suugaanta]]
