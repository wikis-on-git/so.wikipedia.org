'''Suugaanta soomaalida'''

Waxa ay ka koobantahay qaybahaan soo socda

== [[GABAY]] ==

<sup>Qaadka</sup>

'''Abshir nur Faarax''' (<sub>Bacadle</sub>)
-----------------------------------------------------
* Qorya raamso quudkana yaree qaadow adigaa leh
* Boqolaal qorshoo wada qabya ah qaadow adigaa leh
* Qoys dumaya qayliyo huruuf qaadow adigaa leh
----------------------------------------------------
* Qalbi qooqan qoora aan waxtarin qaadow adigaa leh
* Qardareeye kaadida qul quli qaadow adigaa leh
* Jirkoo qaasha nadarkoo qayiran qaadow adigaa leh
-----------------------------------------------------
* Qalbi guban sigaar lagu qanciyo qaadow adigaa leh
* Macdan qubta hawshoon laqaban qaadow adigaa leh
* Hurda qarow ah soojeed qam qama qaadow adigaa leh
-------------------------------------------------------
* Iska qaado qaantana ha bixin qaadow adigaa leh
* Qayil oo cun reerkiina qadi qaadow adigaa leh
* Qashin iyo qashaabiir qurmuun qaadow adigaa leh
------------------------------------------------------
* Qatar caafimaad oo qarsoon qaadow adigaa leh
* Qalbi olol mar qabo oo qaniin qaadow adigaa leh
* Qaraabo iyo ehel aan latabin qaadow adigaa leh
--------------------------------------------------------
* Qayrkaa shaxaad hana qajilin qaadow adigaa leh
* Iska qari cidbaa kugu qabsane qaadow adigaa leh
* Qabri ka hor qandha aan laga biskoon qaadow adigaa leh
-----------------------------------------------------
* Isqandiiri kana qoomamee qaadow adigaa leh
* Ibliis qarowga aadmiga ku qaba qaadow adigaa leh
* Afku wuxuusan ii qaban karayn qaadow adigaa leh
--------------------------------------------------------
* Qosol iyo qamuunyo isku xiga qaadow adigaa leh
* Qasad dhaar ah qawl aan la fulin qaadow adigaa leh
* Qur'aan lagu kaftamo qadaf iyo been qaadow adigaa leh
-----------------------------------------------------------
* Cimri kuu qorraa qayb ka lumi qaadow adigaa leh
* Qandiga fuqurka iyo quus rageed qaadow adigaa leh
* Qureesh gabara waxa loo qawada qaadow adigaa leh
-------------------------------------------------------
* Dad qamaama qayliyo dagaal qaadow adigaa leh
* Shaluu qaatay maantana qafaal qaadow adigaa leh
* Qabyaalad iyo iimaan la'aan qaadow adigaa leh
------------------------------------------------------
* Dhaliyara afkooduun u qoran qaadow adigaa leh
* Wax ninwayni qaadoo qawada qaadow adigaa leh
* Salaadaha dib qabo ama qallee qaadow adigaa leh
-------------------------------------------------------
* Xubna qaadiwaa sida qof qalan qaadow adigaa leh
* Qabiltu jaanka aadmiga ku qabo qaadow adigaa leh
* Dubaab lagu qarwoo kugu qulqula qaadow adigaa leh
-------------------------------------------------------
* Bisad ku quustay dabadeeda qabo qaadow adigaa leh
* Qarjaf sayntu inay kuu tiraa qaadow adigaa leh
* Qanaaskiyo was waaskaa qarsoon qaadow adigaa leh
------------------------------------------------------
* Qandaraaska qaatumo xumada qaadow adigaa leh
* Qarbaboosh ilkiyo gawsa qodan qaadow adigaa leh
* Afqashuusha oon cadaygu qaban qaadow adigaa leh
------------------------------------------------------
* Af qalala bushima qolof dhacsada qaadow adigaa leh
* Qasban qayb daroogada ka mida qaadow adigaa leh
* Qaflad aan dareenkeed la qabin qaadow adigaa leh
----------------------------------------------------
* Ragoo quusta dumarkoo qawada qaadow adigaa leh
* Faqiir qani ismoodoo qayila qaadow adigaa leh
* Indha qoriya qaadirada subax qaadow adigaa leh
--------------------------------------------------
* Qubays laga wahsado iyo qurmuun qaadow adigaa leh
* Qamiis walaf quluub aan xasilin qaadow adigaa leh
* Qoys laga dhixiyo qaaqla nimo qaadow adigaa leh
----------------------------------------------------
* Waa quutul awliyo kidbiya qaadow adigaa leh
* Qaamuuska waxa cay ku qoran qaadow adigaa leh
* Inoo qaybi aan lagu qancayn qaadow adigaa leh
----------------------------------------------------
* Qabsimadu inay kala xirmaan qaadow adigaa leh
* Qurbaha joog adoon hawl ka qaban qaadow adigaa leh
* Deg deg loo qasaariyo shilqoran qaadow adigaa leh
-------------------------------------------------
* Qiso yaablohooy qarinayaan qaadow adigaa leh
* Qofka daa'imoo qiima dhaca qaadow adigaa leh
* Waxaad shalayto qabatoo qariban qaadow adigaa leh
------------------------------------------------
* Ku qasaar macaashkana ku qarow qaadow adigaa leh
* Magnad kugu qasbiyo qaac ibliis qaadow adigaa leh
* Hanti qaran qanaafiir ugee qaadow adigaa leh
-----------------------------------------------
* Qaadicu salaadnimo asala qaadow adigaa leh
* Intuu qadaf qof uun ku hadli karo qaadow adigaa leh
* Lixdankaa qisoo wada qubxiya qaadow adigaa leh
* Qaatala ka laahuye adigaa qaranka aafeeyay.
*

== [[GUUROOW]] ==

== [[DHAANTO]] ==

== [[MAANSO]] ==

== [[HEESO]] ==

Hees Walwaaleed

Maxamed Cilmi Dhicisow


• Sahra ladaneey

• Samsam wacaneey

• Sinji quruxeey

• Samir badaneey

• Sinnaan jeceleey

• Samaanleeyeey

• Sarriig huwaneey

• Subax kheyrliyo

• Sayax hooriyo

• Sagal da’ay iyo

• Seenya dumareey

• Waxa tahey sugan

• Saaddir waynuhu

• Aw sameeyoo

• Xubna siman iyo

• Caqli saafiya

• Ku sargooyoo

• Dad u sidatoo

• Saygi eegaba

• Sasalaamoo

• Lagu saaqmoo

• Seexad diidoo

• Aw ka saanine

• Kana suuline

• Sokeeyaha iyo

• Reer u seeddee.



• Sahraay socodkiyo

• Saama qaadkiyo

Simankaagiyo

• Sararaha iyo

Sarajooggiyo

Sanqaroorkiyo

• Saabka solan iyo

Suuraddaadiyo

• sawracaagiyo

Suubbanaantiyo

Sifahaagiyo

• Sowdka hadalkiyo

• Saxsaxnaantiyo

• Siiba edebtiyo

• Saamaxaaddiyo

• Weedha sugan iyo

• Sunna raaciyo

Saanacaa tahey!


• Ma si gaaraa?

• Ma samays baa?

• Ma saldhigashaa?

• Ma siyaadaa?

• Ma sifsifashaa?

• Ma silsilad baa?

• Ma wax sara oo,

• Lagu sii baa?


• Sahraay heestiyo

• Sa’da gabaygiyo

• Suul dhabaalkiyo

• sasabaalkiyo

• Sasawaxankiyo

• suubaalkiyo

• Seermawaydadu

• Waa sarbeeb iyo

• Duco subag loo

• La sandalayoo

• Salbukaysane

• Sixinkeediyo

• Siddadeediyo

• Siraheediyo

• Sidigteediyo

• Siiqadeediyo 

• Sideey tahey iyo

• Sirri daarigu

• Waa sareediyo

• Siira-siiriyo

• Soo jireen iyo

• Sooyaal iyo

• Saad wacan iyo

• Siinad culusoon

• Kuu sogsogayee

• Ha saluugine

• Sacba furan iyo

• Soo dhawayn iyo

• Niyad saafiya

• Ku siddiri dhawr.


• Sahraay eraygiyo

• Suugaantaydiyo

• Sowdka guushiyo

• Seema seemaha 

• Aan ku siiyee

• San ku neeflaha

• Ruux sidaadaa

• Oo safkaagaa

• Saaka kuma arag

• Weeye sababtuye

• Ha safaadine

• Soo gal xeradoo

• Seedka dhinacey

• Aynu soconnoo

• Safar aadnoo

• Guri sabinnnoo

• Sahey jirinnoo

• Saadka doonnee.


• Sahra ladaneey

• Sayma roob iyo

• Seben doogliyo

• Saaca geeduhu

• Waysla socodoo

• Waysla saaxiib.


• Salaad dhawrkiyo

• Sako dhiibkiyo

• Soonka gudashadu

• Waysla socodoo 

• Waysla saaxiib.


• Salow diidkiyo

• Saayirayntiyo

• Sawaab doonkiyo

• Sahay garashadu

• Waysla socodoo 

• Waysla saaxiib.


• Marti soorkiyo

• Saaxibayntiyo

• Ehel sidashadu

• Waysla socodoo 

• Waysla saaxiib.


• Sirta dadan iyo

• Sameecadahiyo

• Suxufiga sida

• Waysla socodoo

• Waysla saaxiib.


• Naagya saygeed

• Waysla socodoo

• Waysla saaxiib.


• Sumayayada iyo

• Leebka soogani

• Waysla socodoo

• Waysla saaxiib.


• Safarlaydiyo 

• Nin socdaaliyo

• Sabbaaxa nin wada

• Waysla socodoo

• Waysla saaxiib.


• Samaalayntiyo

• Ab soomaaligu

• Saqiir iyo wayn

• Sirqo iyo oday

• Soddoh iyo gabar

• Waysla socodoo

• Waysla saaxiib.


• Soonge nacasiyo

• Safiih iyo doqon 

• Waysla socodoo 

• Waysla saaxiib.


• Siraadka jidkiyo

• Sikhi diidkiyo

• Wax saluuggiyo

• Sicir bararkuna

• Waysla socodoo 

• Waysla saaxiib.


• Sahraay hadalkiyo

• Weedha sugan iyo

• Runtu wa saa

• Sidaan iyo saa

• Sidaa weeyaan

• Kelmad sahaliyo

• Sinsinnaan iyo

• Sidqi weeyaan

• Dhaqan siiqliyo

• Hidde saarliyo

• Sama weeyaan

• Sadar muuqdiyo

• Suura suuriyo

• Surin weeyaan

• Suldaannimo iyo

• Saahidnaan iyo

• Sullan weeyaan

• Sitaac faras iyo

• Wax sarreeyiyo

• Sinni gaariyo

• Sinji weeyaan.


• Sahra ladaneey

• Saaca noloshiyo

• Soohdintaydiyo

• Soonahaygiyo

• Seerahaygiyo

• Suxulkaygiyo

• Saamigaygaay.


• Sahra ladaneey

• Siinadaydiyo

• Siifaddaydiyo

• Seetahaygiyo

• Soofahaygiyo

• Seedahaygiyo

• Saxalkaygaay.


• Sahra ladaneey

• Siinka xarafkiyo

• Siyaarayntiyo

• Sumaddaadiyo

• Magac soocashadu

• Waa sir gaaroo

• Jacayl sillan baa

• Intaw igu siqey 

• I sarsarayoo

• I subaacshoo

• I saldhigayoo

• I sambulayoo

• I safiihshoo

• I salwinayoo

• Saanad culus bow

• Intaw igu sabey

• Igu saayidey.


• Sahra ladaneey

• Saaka saan ahey

• Saadambeetiyo

• Saakuun saan noqon

• Sakaraad iyo

• Siibashiyo mowd

• Sigid weeyan

• Saacidaad iyo

• Samatalin iyo

• Saajacayn iyo

• Saamigaagiyo 

• Sowjadaydiyo 

• Haddey saa noqon.

== [[BURAANBUR]] ==

== [[CIYAAR DHAQAMEED]] ==

== [[GEERAAR]] ==

== [[SHIRIB]] ==
Abshir Bacadle

SHIRIB


Safar badnaa Somaliland

Madax Ahlu sunney sidaan


Madax garleh Mareykan geey

Malyan ha kugu maalgelshee


Riyaale


Raa’ix iyo Rujuuc dhowaa

Illeyn ru’uus dadoow raraa


Howshiisi mow hilmaamayaa

Hilib dadow horuu bartee


Bahdow hogaamiyaa ba’doo

Bilad basaasnimow sitaa

== [[JIIFTO]] ==

== [[MAAH MAAHO]] waxaad tiraahadaba ku tiri ==

[[Category:Suugaanta]]
