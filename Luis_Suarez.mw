{{delete| copyviol (http://www.koonis.com/2013/04/taariikhda-ciyaaryahan-luis-suarez-oo-dhameys-tiran-2/)}}
'''Luis Alberto Suárez Díaz''' waa ciyaryahan 
udhashay Uruguay oo haatan ka
tirsan Kooxda Premier League
ee ''[[Liverpool]]'', luqada Spain
dhawaaqa Suarez waa oraah
ah '''[ˈlwis ˈswares]'''.
24 January 1987 ayay ahayd
markii uu dhashay Luis Alberto
Suárez Díaz waxaana ay ahayd
maalintii ugu wanaagsanayd
labada Lamaane ee iska dhalay.
Markii da’diisa 19 Jir ay ahayd
Luis Alberto Suárez Díaz wuxuu
u xir xirtay dalka '''Netherlands'''
Isagoo ku biiray kooxda
Groningen, kaddib Suarez
waxaa uu ku biiray kooxda
AJax Sanadkii 2007.
Intii lagu jiray sanadkii 2008
Suarez waxaa loo magacaabay
inuu yahay Ciyaaryahanka
sanadka ee kooxdiisa Ajax,
sanado kaddibna waxaa loo
doortay gool ma dhaafe Suarez
kabtanka kooxda Ajax, 35 gool
ayuuna ku hantay gool dhalinta
Horyaalka Holland 33 kulan uu u
saftay.
Luis Alberto waxaa loo
magacaabay Ciyaaryahanka
Sanadka ee horyaalka Hollans,
49 gool ayuu shabaqa ku
xareeyay tartamadii kala
duwaanaa uu AJax u saftay.
Sanadkii 2010-2011 Suarez
waxaa uu dhaliyay goolkiisii
boqolaad ee Ajax Isagoo ku
biiray Ciyaaryahanno badan oo
AJax soo maray goolasha
boqoleyda u dhaliyay kooxdaas,
sida Johan Cruyff, Marco van
Basten iyo Dennis Bergkamp.
Bishii January Sanadkii 2011
Suarez ayaa €26.5 Million ugu
wareegay kooxda England ee
Liverpool, waxaana xilligaas ay
ahayd waqti kooxda Reds ay ka
taalay una baahnayd Jilaaga
Garoomada ee Suarez.
Suárez ayaa ka caawiyay
Liverpool in kaalinta Lixaad uu
keeno durba halka markii uu ku
soo biirayay Liverpool ay
dhextaalay Kaalinta 12-aad ee
Premier league, waliba hal bil
gudaheed ayuu howshaa oo
dhan ku qabtay waana ku
cusbaa qaab ciyaareedka
Horyaalka England oo ka duwan
kana adag kuwa Yurub.
February 2012 Suarez ayaa kula
guuleystay Liverpool koobkiisii
ugu horreeyay kaas oo ahaa
koobka Football League Cup
Final ama Carling Cup.
Suárez ayaa koobka Adduunka
2010 qeyb libaax ugula qeyb
qaatay xulka dalkiisa Uruguay
oo kaalinta Afaraad kasoo
gashay Tartankaas, waxaana uu
dhaliyay
Saddex gool iyadoo
lagu Xusuusanayo goolkii
gacanta uu ku bixiyay madax
xoogan oo Ghana wareega
sideedda ay ka dhalin
lahaayeen Uruguay waqti
dheeri ah oo lagu darayna lagu
reebay Ghana.
Sanadkii 2011 Suarez ayaa laga
soo calaamadeeyay goolashii
afarta ahaa ee uu ka dhaliyay
Copa America, waxaana ay
hanteen koobkoodii 15-naad
ee Copa America Isagoo loo
magacaabay Ciyaaryahanka ugu
fiicnaa Tartankaas inta uu
socday.
Waayihiisii Ciyaareed ee
kooxihii uu u soo ciyaaray
Suarez
Suárez ayaa ku biiray Xulka
dalkiisa ee da’yarta Isagoo 14
Jir ah, markii uu 15 Jirsadayna
Suarez waxaa loo taagay kaarka
roosaha
kaddib markii madax
uu la dhacay Garsoorihii
Ciyaarta u waday, waxaana la
tilmaa inuu Cabsanaa hal
habeen, waxaana ay isku
dhaceen tababarihiisa oo ku
canaantay Suarez inay xirfadiisa
wax u dhimeyso inuu
Isticmaalo wax maankiisa
badalaya.
May 2005 Suarez oo 18 jir ah
ayaa kulankiisii ugu horreeyay
kaga horyimaaday Copa
Libertadores kooxda Junior de
Barranquilla, waxaa uu dhaliyay
goolkiisii ugu horreeyay
September 2005 isagoo
kooxdiisa ka saaciday guushii
2005-2006 horyaalka Uruguay,
toban gool ayuu dhaliyay 27
kulan uu ciyaaray.
Suarez ayaa ku sigtay inuu ku
biiro Barcelona maxaa yeelay
gabadhii saaxibadda ay
ahaayeen haddana ah Xaaskiisa
Sofia Balbi ayaa u dhaqaaqday
magaalada Barcelona waxaana
uu ku sigtay in halkaas uu uga
daba guuro balse ma dhicin.
Waxaa uu rabay in dalalka
hormarsan Sida Premier league
iyo AJax hasa ahaatee ma
uusan aqoon luqa Englishka iyo
Tan Dutch midkood, waxaana
uu goostay inuu Luqadda Dutch
uu isaga soo dhiso koox yar oo
lagu magacaabo Groningen oo
Holland ka ciyaarta, si dhaqsi ah
ayaa loogu garabsiiyay Suarez
inuu barto Luqadda Holland
looga hadlo, wacdaro ayuu ka
dhigay kooxdaas waxaa uu u
dhaliyay 10 gool 29 ciyaar uu u
soo xaadiray kooxdiisa, Saddex
kaarka casna waa loo taagay.
Groninge oo Suarez milkiyadiisa
la hayd ayaa Ajax ka diiday €3.5
million balse 9 August 2007
ayey aqbashay €7.5 million in
Ajax ugu wareego.
Suarez ayaa Shan sano oo
heshiis ah la galay kooxdiisii
cusbayd Ajax ee uu ku soo
baxay, markiisi ugu horreysay
uu u saftay, waxaa ay ahayd
ciyaar ka tirsan Isreeb reebka
Champions league ee Slavia
Prague ay wajaheen, goolal
dhaqsi ah ayuu la yimid gool uu
ka dhaliyay horyaalka Eredivisie
iyo garoonka Amsterdam Arena
uu Labo gool u hibeeyay.
Ajax ayaana ku dhameysatay
sanadka 2007-2008 Kaalinta
labaad, Suarez ayaa dhaliyay 17
gool 33 jeer uu saftay kooxdaa,
isagoo lamaane weerarka kula
noqday gooldhaliyaha
horyaalka Holland Klaas-Jan
Huntelaar.
Sanadkii 2008-2009 Ajax
Macallinkeedii Marco Van
Basten ayaa qiray Suarez inuu
yahay xiddiga ugu muhiimsan
ee ay leedahay kooxdiisa kana
caawiyay goolal badan balse hal
arrin ayuu ka dhaliilay
Macallinka Suarez gaanaaxiisa
oo soo noqday ee uu ku
muteysanayo kaararka Jaalaha
iyo Roosaha.
kahor xilli ciyaareedkii
2009-2010 Martin Jol ayaa
badalay Van Basten oo ahaa
Macallinkii Ajax, waxaana
Macallinka cusub uu durbaba
uu kabtanka kooxda uu ka
wareejiyay Thomas Vermaelen
oo Arsenal ku biiray.bay Kabtan
Jadiidka ah ee Ajax, wixii
markaas ka dambeeyayna
Suarez waxaa uu bilaabay
Saddex dhalis ama Afar, guud
ahaana 35 gool ayuu dhaliyay
33 ciyaar waxaana uu qaatay
gool dhalinta horyaalka
Eredivisie isagoo loo caleema
saaray ciyaaryahanka sanadka
Ajax iyo kan horyaalka Holland.
Suarez maaqalinta ayuu ugu
dhacay Liverpool , intii uu
joogay Ajax waxaa uu u
dhaliyay 111 gool 159 ciyaar ee
uu saftay, waxaana loo
aqoonsaday ka mid noqoshada
rug cadaayadii kooxda soo
maray sida Van Basten,
Bergkamp, Frank de Boer iyo
Henk ten Cate.
Waqtigiisii Liverpool
Xilli Ciyaareedkii 2010–2011
Suarez ayaa heshiis shan Sano
iyo bar u saxiixay Liverpool
kaas oo gaaraya ilaa sanadka
2016, waxaana uu ahaa
Ciyaaryahankii ugu qiimaha
badnaa ee Liverpool ay soo
iibsato ilaa mardambe oo Andy
Carroll (£35 Million) ay kula soo
wareegeen.
Suarez ayaa horayba Liverpool
uga codsaday Lambarka uu
aadka u qadariyo ee 7 oo
Kooxdaan ay u soo xirteen
Macallinkiisii xiligaa Kenny
Dalglish iyo Kevin Keegan oo ah
rug cadayaal.
Suarez ayaa Kulankiisii ugu
horreeyay Liverpool u saftay 2
bishii February markaas Anfield
ay 2-0 uga badiyeen kooxda
Stoke City, badal ayuu ku soo
galay ciyaarta waxaana uu
dhaliyay goolka labaad ee
Ciyaarta 63 daqiiqo.
Wuxuu noqday mid ka mid ah
xiddigihii Liverpool soo maray
maxaa yeelay Liverpool waxaa
uu ka caawiyay hal bil
gudaheed in kaalinta 12-aad uu
ka soo jiido uuna keeno tan
Lixaad ee Premier league kuna
dhameystaan darajadaas
Horyaalka socday.
Sanadkii 2010-2011 waxaa uu
ku dhameystay Afar gool 13
Ciyaar oo uu saftay.
Ciyaaryahanka reer Uruguay
ayaa ka niyad jabay Liverpool in
kaalinta Siddeedaad ay ku
dhameysato sanadka
2011-2012 waxaana uu u
arkay Liverpool koox hor u
socod aan la hayn.
Suarez ayaa dhaliyay
Saddexdiisii gool oo xiriir ah ee
ugu horreeyay Liverpool inta uu
la joogay Ciyaar ka dhacday
garoonka Carrow Road oo
Norwich City uu ku qash
qashaaday.
Koobka Carling Cup ayuu la
qaaday Mudada uu Liverpool uu
la joogo kaalinta Lixaad ayuuna
kasoo galay Suarez sanadkii
2011 abaalmarinta Laacibka
Dunida ee FIFA, FIFA Ballon d’Or
Laakiin Sanadkaas Faddeexad
ayuu luguha la galay kaddib
markii uu midab takooray oo
uu aflagaado kala dul dhacay
yarka gaaban ee Daafaca France
Patrice Evra
intii lagu guda Jiray
Ciyaartii October ay kala
horyimaadeen Wiilasha uu
horkaco Ferguson ee Man
United.
Suarez dhaqan Xumidiisa
waxaa lagu ganaaxay siddeed
Ciyaar inuu galin garoomada
iyo Lacag dhan £40,000 kun.
Ganaaxiisa marka uu soo
dhameystay Lugtii Labaad oo
kooxahan ay Ciyaareen
February ayuu diiday inuu
gacan qaado Evra kaddib
Tababaraha Liverpool Dalglish
ayaa ku qasbay inuu gacan
qaado dhigiisa oo uu raali
geliyo.
6-dii bishii January 2013 Suarez
ayaa dhaliyay gool lagu
murmay
oo gacata uu ugu dhaliyay
Ciyaar 2-1 Liverpool ay dirqi
ugu fakatay kooxda Mansfield
Town oo FA Cup ay ku
tartamayeen, macallinkiisa
Rodgers ayaa difaacay Suarez
halka Macallinka Mansfield Paul
Cox uu ka horyimid qiyaanada
xiddiga jilliinka ku sameeya
garoomada.
19-kii January waxaa uu
dhaliyay Suarez goolkiisii 7-aad
Saddex Ciyaar oo kaliya uu ka
horyimid kooxda Norwich
kaddib 5-0 oo ay uga
faraxasheen, todobaad
kaddibna Suarez ayaa markiisii
ugu horreysay noqday
kabtanka Liverpool Ciyaar ka
tirsan wareegga Afarta FA Cup
oo Oldham ay wajaheen hase
ahaatee waa uu ku asbaxay oo
Oldham ayaa Liverpool ku
qaarijisay 2-3.
2-dii Bishii March Suarez ayaa
Saddex gool ugu waqlalay
Liverpool Ciyaartii 4-0 Wigan ay
ugu adkaadeen, waxaana uu
markaas noqday Ciyaaryahankii
Saddexaad ee Liverpool soo
mara oo hal xilli ciyareed 20
gool ka dhaliya Premier league
kaddib Robbie Fowler iyo
Fernando Torres oo Liverpool
goolashaas ugu deeqay.
10-kii bishii March Suarez ayaa
dhaliyay goolkiisii 50-aad ee
Tartamada oo dhan Liverpool
uu u saxiixo tan iyo markii uu
ku soo biiray, isagoo ka qeyb
qaatay goolashii Tottenham oo
maara loo waayay 3-2 ay ugu
adeegtaan,12 kulan oo isku
xigana bilaa guuldaro ayay
ahayd Liverpool wax u
dhaawadana waa la waayay.
Xirfadiisa Xulka
Suarez ayaa 8 February 2007 u
saftay xulka darajada koowaad
Uruguay marka kana 3-1 ayay
ku suul dareen xulka Colombia,
garoonka ayaa laga saaray
daqiiqadii 85-aad oo uu qaatay
Jaalihii labaad kaas oo rooso u
dhigma.
Suarez ayaa dhaliyay shan gool
19 kulan oo uu xulkiiisa kala
qeyb galay Isreeb reebkii
koobka adduunka 2010.
June 2010 Tababaraha Uruguay
Óscar
Tabárez ayaa Suarez ku
daray 23-ka Ciyaaryahan ee
koobka adduunka uga qeyb
galaya, 0-0 waxaa ay la galeen
France, 3-0 South Africa ayay
guul uga gaareen.
Uruguay ayaa Wareega 16 ku
reebay South Korea 2-1, Suarez
ayaana dhaliyay goolashaas
labada ah, Tan iyo 1970-kiina
markii ugu horreysay ayay
Uruguay u soo baxeen
wareegga siddeed dhamaadka.
Layaabka koobkaas ayaa waxaa
uu ahaa kaddib madax halis ah
oo Dominic Adiyiah oo Ghana
uu ku tuuray goolka Uruguay
uu Suarez gacanta ku soo
celiyay, Suarez garoonka ayaa
laga saaray waxaana rigoorada
Ghana ka qasaariyay Asamoah
Gyan, Suarez ayaa u dabaal
dagay xulkiisa inuu ka
badbaadiyay haritaanka
koobka, 4-2 ayayna Rigoorayaal
Ghana isaga reebeen una soo
talaabeen Semi Finalka
Tartanka.
Noloshiisa qaaska ah
Suarez waxaa uu ku dhashay
Magaalada Salto ee dalka
Uruguay, waa Da’da afaraad 7
Wiilal Walaalo ah oo wada
dhashay, waxaa ay isaga iyo
Ehelkiisa ay u safreen
Magaalada Montevideo
Markaas oo da’diisu ahayd 7-jir.
Waalidiintiisa Suarez waa ay
kala tageen Isagoo jira 9 sano,
waxaa uu la noolaa hooyadii
iyo Walaalihii laakiin Aabihii
waa uu xiriirin jiray.
Montevideo waa uu ku
hormariyay waayihiisa ciyaaro
ee wado ku ciyaarka, markii uu
11 jir ahaa waxaa lagu
casuumay inuu ka qeyb galo
xerada tababarka xulka da’yarta
dalkiisa, kama uusan qeyb galin,
maxaa
yeelay mahaysan kabo
uu ku ciyaaro, walalkii ka weyn
isaga Paolo Suárez waa
ciyaaryahan qatar ah kana
ciyaaro dalka El Salvador.
Sanadkii 2009, waxaa uu
guursaday gabadhii ay
saaxiibada wada ahaayeen
waagii carruurnimadooda,
waxaa ay dhalatay gabadhoodii
ugu horreysay ee Delfina 5
August 2010.
Markii Suarez uu ka qeyb galay
Ciyaarayaha koobka adduunka
ee South Africa waxaa uu
noqday raggii kulugta lahaa
barnaamij sadaqo bixin oo lagu
taakuleynayo danyarta Africa.
Koobabkii uu kula guuleystay
xulkiisa iyo kooxihii uu soo
maray
Kooxda Ajax
Primera División (1): 2005–06
Eredivisie (1): 2010–11
KNVB Cup (1): 2009–10
Saddex koob
Kooxda Liverpool
League Cup (1): 2011–12
hal koob
Xulkiisa Uruguay
Copa América (1): 2011
hal koob
Guud ahaan koobabka uu ku
guuleystay waa Shan koob
Abaalmarinta shaqsiga ah ee uu
ku guuleystay
Dutch Footballer of the Year (1):
2009–10
Copa América Player of the
Tournament (1): 2011
Eredivisie Golden Boot (1):
2009–10
Ajax Player of the Year (2):
2008–09, 2009–10
Ajax Top Goalscorer (2): 2008–
09, 2009–10
KNVB Cup Top Goalscorer (1):
2009–10
Premier League Golden Boot
Landmark Award 10 (1): 2012–
13
Premier League Golden Boot
Landmark Award 20 (1): 2012–
13
Standard Chartered Liverpool
Player of the Month (10): March
2011, May 2011, August 2011,
September 2011, October 2011,
April 2012, September 2012,
October 2012, December 2012,
February 2013.
Intaa ayaan kusoo
gabagabaynaynaa guud ahaan
Taariikhdii Ciyaaryahan Luis
Alberto Suárez Díaz, waxaana
idiin ballan qaadeynaa in
Taariikhda Ciyaaryahannada
aan mid mid idin kugu soo
gudbin doono inshaa Allaah.
W/Q: Maxamed Qadar Ibraahim
Daahir
GOOLFM Muqdisho
Aragtidiinu waa muhim
