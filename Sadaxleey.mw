'''Sadaxleey'''

*Rag sadex lama raaco, ma fikire,ma faa'idayste,ma foorarsade.
*Rag waxa ugu liita, ma hadle, ma heenseeye, ma haasawshe.
*Rag waxa ugu liita looma maahmaahe, looma sheekeeye, looma soo gale.
*Ragi sadex bay ku kala baxaan , wax tegay ka hadhidii, wax jooga ka hadalkii, wax soo socda ka haloosigii.
*Ragu sadex waa iskaga mid Magaca, magta iyo maganta.
*Saddex baa rag u liita; Ma toshe, ma tashade iyo ma tashiishe.
*Saddex Ilaah waa karaa, mase suurowdo: Ilaahow guursan maayee wiil i sii; Ilaahow shaqaysan maayee xoolo i sii, iyo Ilaahow ku caabudi maayee jannada i gee.
*Saddex markaan bartaan ka gaboobay: Dab ollolintiis, carruur aamusinteed, iyo awr carraabintiis.
*Saddex wer-werkay kugu kordhiyaan: Faraska xun, naagta xun, iyo hoyga xun; haddana saddexdaas baa kaa bi'iye.
*Sadex la lama dego, doqon fiiro taqaan,fulay daandaansi yaqaan iyo geesi damac yaqaan.
*Sadexna la lama saaxiibo, nin aan rabi aqoon, nin aan rag aqoon iyo nin aan run aqoon.
