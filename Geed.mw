'''Geed'''
{{Faahfaahin|Qeybaha Dhirta}}
[[File:Coastal redwood.jpg|thumb|Geedaha ugu dhaadheer caalamka.]]

'''Geed''' ([[ingiriis]]: Tree) waa qori ama alwaax dheer oo ka dul baxa [[caro|carada]] [[dhul|oogada sare ee dhulka]]. 
Geedku waa [[noole]] ka mid ah [[dhir]]ta kaas [[sanad]]o badan jiri kara. Geedaha qaar waxay kor u baxaan in ka badan [[mitir|100 mitir]] [[dherer]] ah, waxayna gaadhaan dhowr [[sanad|kun sano]]. Geedaha ugu dheer dunida wuxuu leeyahay dherer dhan 130 mitir.

Geedku wuxuu ka kooban yahay [[jirid]], [[laan|laamo]], [[caleen|caleemo]], [[xidido]] iyo [[ubax]] kuwaas oo ah qaabdhismeedka [[jidh]]ka dhirta. 

Geedka sidiisaba wuxuu ka soo bilaawdaa miro, kadib wuxuu yeeshtaa xidido oo dhulka hoostiis biyo ka sii raadiyo, dhinaca kale waxaa ka baxo jirid oo banaanka u soo baxdo si ee [[qorax]]da u hesho. Ka dib wuxuu yeeshtaa caleemo. 

= Jidhka Geedka =
[[File:Ash_Tree_-_geograph.org.uk_-_590710.jpg|thumb|Geed [[laan|laamo]] iyo [[caleen]] badan.]]

[[Jidh]]ka geeduha, guud ahaan, waxaa loo kala saaraa [[labo|labo qaybood]], kuwaas oo kala ah '''qaybta dhulka ka sareeysa''' iyo '''qaybta dhulka ka saraysa'''.

Dhulka hoostiisa qaybta ku jirta waxaa loo yaqaanaa [[xidido]] kuwaas oo soo nuuga [[biyo|biyaha]] iyo [[macdan]]ta geedku u baahan yahay. 
Sidoo kale, xididadu waxay baroosin u yihiin geedka oo ayaga ayaa [[dhul]]ka ku xajiya. 

Dhinaca kale, dhulka korkiisa qaybta ku taalaa waxaa ugu muhiimsan [[jirid]]da oo lafdhabar u ah istaagida iyo [[joog]]a geedka. Jirida waxaa ku yaala [[laan|laamo]] badan oo faraaqyo leh kuwaas oo iyaguna xajinaya [[caleen|caleemo]] badan, [[ubax]]yo iyo [[midho]]. 

Xubin walba oo jidhka geedka ahi shaqo gaar ah ayay haysaa. Jiridu waxay kor iyo hoos u safrisaa biyaha iyo macdanta xididuhu keenaan; laamaha iyo caleenta [[cunto|cuntada]] ay sameeyaan ayay gaadhsiiyaan xubnaha kale ee geedka. Sidoo kale, difaac iyo baroowsin ayay u tahay geedka taas oo ku xajinaysa dhulka korkiisa. 

Caleenta iyo laamaha geedka oo midabkoodu yahay cagaar, ayaa [[cunto|cuntada]] u sameeya geedka. Xubnahan oo ka [[joog]] sareeya dhulka ayaa waxay qabtaan awooda falaadhaha [[ileys]]ka ka dib u bedelaan [[awood|awood kimiko]] ayagoo isticmaalaya hab loo yaqaan [[Habka Samayska Cuntada]] '''photosynthesis''', cuntadaas oo loo kala diro qeybaha geedka.

= Qaybaha Geedka =

Geedku wuxuu ka samaysan yahay qaybo badan oo qabta howlo kala duwan. 
Guud ahaan, geedaha waxa loo qaybiyaa [[labo|labo qeybood]] oo kala ah qaybta dhulka ka sareysa iyo qaybta dhulka ka hooseysa. 

Intaas uun kuma koobna ee waxaa loo kala saaraa qaybaha geedka [[shan|shan qeybood]]; oo kala ah [[ubax|Ubax iyo midho]], [[caleen|caleemo]], [[laan|laamo]], [[jirid]] iyo [[xidido]]. 
[[Ubax]]a markuu bislaado wuxuu isku bedelaa [[midho]] sidaas darteed labadoodu waa isku hal. 

== Xidido ==
[[File:WisconsinScenery.jpg|thumb|Xididadu waa baroosinka [[geed]]ka ku haya dhulka.]]

[[Xidido|Xididka dhirtu]] waa faro dhaadheer oo ka baxa [[jirid]]a [[geed]]aha hoosteeda, kuwaas oo ku haya geedka dhulka dushiisa.
Xididada intooda u badan waxay ku jiraan dhulka hoostiisa, waxaanay soo ururiyaan [[biyo|biyaha]], [[macdan]]ta iyo nafaqada ku dhex jirta [[caro|carada]] dhexdeeda. 

Xididadu waxay keeydiyaan [[cunto|cuntada]], nafaqada iyo waxyaabaha kale ee geedku u baahan yahay, isla markaana waa difaaca tafiiranka [[dhir]]ta. 
Xididka ugu horeeya ee geedku sameeysto markuu dhasho, waxaa loo yaqaanaa '''Xidid dhexaad''' kaas oo si toosan u gala dhulka, isla markaana saldhig u ah dhamaan qeybaha xididada. 

Guud ahaan, xididadu waxay leeyihiin [[timo]] yar yar oo ka dul baxa kuwaas oo [[af]]ka hore ka furan soona nuuga biyaha, macdanta iyo nafaqada. Sidoo kale, xididadu waxay u baahan yihiin [[Ogsajiin]] ay [[neefsi|neefsadaa]]. 

[[File:Bombax_LalBagh.JPG|thumb|Xididada qaar carada kor ayay uga soo baxaan.]]

== Jirid ==

[[File:Buk1.JPG|thumb|Jiridu waa tiirka [[geed]]ka ku haya [[dhul]]ka.]]

'''[[Jirid]]u''' waa tiirka [[geed]]ka ku haya [[dhul]]ka isla markaana [[caleen|caleemaha]] kor qaada si eey [[ileys]]ka [[qorax]]da u helaan. Sidoo kale, Jiridu waxay u qaabilsan tahay ineey kala safriso [[biyo|biyaha]] iyo nafaqada [[xidido|xididadu]] ka soo nuugaan [[caro|carada]]; isla markaana gaadhsiiso [[cunto|cuntada]] qaybaha kala duwan ee [[geed]]ka. 

Jirida waxaa ku dhex jira tuunbooyin kala gudbiya cuntada, biyaha iyo macdanta geedku u baahan yahay. Tuunbooyinkan waxaa ku dahaadhan qolof adag oo ka samaysan [[unug]]yo dhintey, kuwaas oo ka difaaca xanuunada, [[kul]]ka, qabowga, [[xasharaad]]ka iyo waxyeelada kale. 

Geedaha qaar malaha jirid adag oo kor u taagan, laakiin waxay leeyihiin maqaar ku dahaaran [[jidh]]ka tuunbooyinka biyaha, cuntada iyo macdanta u kala gudbiya qeybaha geedahaas. 

[[File:Taxus_wood.jpg|thumb|Gobol ka mid ah jirida oo muujineysa koritaanka goobooyinka 27 sano koritaankeeda.]]

Maqaarka sare ee adag, waxaa ku xiga xadhko yaryar oo loo yaqaano [[Maydhax]] (xylem), kuwaas oo ayaguna ka [[cunto|cuntada]], [[biyo|biyaha]] iyo nafaqada kale gaadhsiiya [[unug]]yada jirida.

== Caleemo ==

[[File:Leavessnipedale.jpg|thumb|Caleemuhu waa xubinta u qaabisan ineey [[cunto|cuntada]] u sameeyso [[geed]]ka ayagoo isticmaalaya [[Habka Samayska Cuntada]].]]

'''[[Caleen|Caleemuhu]]''' waa xubin midab cagaaran leh oo ku taala [[laan|laamaha]] [[geed]]aha. 
[[Caleen]]tu waa xubin yar oo balaadhan, khafiif ah, kuna taala qeeybaha sare ee [[laan|laamaha geedka]], taas oo shaqadeedu tahay ineey sameeyso [[cunto|cuntada]] [[dhir]]tu u baahan tahay si eey u korto iyo noolaato. 
 
Inta u badan dhirta, [[Habka Samayska Cuntada]] ee geedku wuxuu ka dhex dhacaa [[caleen|caleemaha]] iyo [[laan|laamaha]] geedka, halkaas oo [[biyo|biyaha]], awooda [[ileys]]ka iyo [[kaarboon|kaarboon-labo-ogsaydh]ku ku [[falgal]]aan. [[Isku dhis]]ka halkaas ka dhaca waxaa ka soo baxa [[Ogsajiin]] caleemuhu [[cir]]ka ku sii daayaan. Taasi oo ah faa'iidada koowaad ee dhirtu u leedahay deegaanka dhulka.

== Laamo ==
[[File:White_Branches.jpg|thumb|Tiro badan oo laamaha [[geed]]ka oo kala dherer duwan.]]

[[File:Tree_Leaves.JPG|thumb|Laamaha [[dhir]]ta waxaa ku dhegan [[caleen|caleemo]] aad u badan.]]

'''[[Laan|Laam]]'''uhu waa faro dhaadheer oo ka baxa [[jirid]]a [[geed]]aha, kuwaas oo dusha ay kaga xidhan yihiin [[caleen|caleemaha]] [[dhir]]ta. 
Laamuhu waxay isku xidhaan caleemaha, [[ubax]]a iyo inta kale ee geedka ayagoo kala gudbinaaya [[cunto|cuntada]] caleemuhu sameeyaan iyo [[biyo|biyaha]] iyo [[macdan]]ta ka timaada [[xidido|xididada]] geedka. 

Laamuhu waxay ka baxaan dhinacyada jirida ayagoo u jeeda dhinac ka duwan jihada jirida. Sidoo kale, dhererka iyo miisaanka laamuhu way kala duwan yihiin. Qaar ayaa aad u yar oo leh dhowr caleemood, halka kuwo kale aad u dhaadheer yihiin isla markaana sii bixiyaan laamo kale oo ayaga ku xidhan. 

Inkastoo caleentu u badan tahay, laamaha naftoodu way ka qayb qaataan [[Habka Samayska Cuntada]] ee dhirta.
 
[[File:Strom_roka_borovica_velke_borove_03.jpg|thumb|Laamaha geedaha qaarkood ayaa aad u dheer oo laamo kale ku sii xidhan yihiin.]]
== Ubax ==
==Midho==

[[File:Fruit_Stall_in_Barcelona_Market.jpg|thumb|Noocyo badan oo Midhaha ka mid ah isla markaana kala duwan.]]

'''[[Midho]]''' sidoo kale loo yaqaano '''Miro''' waa maxsuulka taranka [[geed]]ka. Midhuhu waxay ka samaysmaan marka bacariminta [[ubax]]u dhaco, waxaana badhtanka ku jira lafta tafiiranka [[dhir]]ta. 

[[Midho|Midhuhu]] waa [[cunto]] la cuni karo. Miraha badankooda waxay dhexda
kuleeyihiin hilib macaan oo lacuni karo.

Midhuhu weey kala duwan yihiin, qaarkood waa [[sun]] aanu [[xayawaan]]ku cuni karin, qaar kale aad ayay u macaan yihiin oo bini aadanka iyo noolaha kale ayaa quuta.

= Habka Samayska Cuntada =

[[File:Photosynthesis.gif|thumb|Geedku wuxuu u baahan yahay [[ileys]], [[biyo]] iyo [[hawo]] si uu u samaysto cunto asagoo isticmaalaya [[Habka Samayska Cuntada]].]]

[[Dhir]]tu waa noolaha kali ah ee [[cunto|cuntadiisa]] diyaarsada ayagoo isticmaalaya nidaam loo yaqaano [[Habka Samayska Cuntada]] (photosynthesis). 
Geedku wuxuu u baahan yahay [[ileys]] - inta badan ileyska dabiiciga ah ee [[qorax]]da, [[biyo]] ay [[xidido|xididadu]] ka soo nuugaan dhulka iyo [[hawo]] - gaar ahaan [[Kaarboon|kaarboon-labo-ogsaydh]] (C<sub>2</sub>O) si uu u samaysto cunto asagoo isticmaalaya Habka Samayska Cuntada. 

Inta u badan dhirta, habka samayska cuntada ee geedku wuxuu ka dhex dhacaa [[caleen|caleemaha]] iyo [[laan|laamaha]] geedka, halkaas oo [[biyo|biyaha]], awooda [[ileys]]ka iyo [[kaarboon|kaarboon-labo-ogsaydh]ku ku [[falgal]]aan. [[Isku dhis]]ka halkaas ka dhaca waxaa ka soo baxa [[Ogsajiin]] caleemuhu [[cir]]ka ku sii daayaan. Taasi oo ah faa'iidada koowaad ee dhirtu u leedahay deegaanka dhulka. 

[[File:Simple_photosynthesis_overview.svg|thumb|Habka Samaynta Cuntada ee geedka. Dhirtu waa isha koowaad ee [[Ogsajiin]]ta ku darta [[dhul]]ka.]]

Qaacidada [[Habka Samayska Cuntada]] ee dhirtu waa sidan:

2n CO<sub>2</sub> + 2n DH<sub>2</sub> + Ileyska Qoraxda →
2(CH<sub>2</sub>O)n + 2n DO

Kaarboon-labo-ogsaydh + deeq elektaron + awooda iftiinka →
Kaarbohaydarate + deeq elektaron ogsajiin

Habkan cunto samayska dhirtu wuxuu dhacaa [[wakhti]]ga [[maalin]]tii sababtoo ah [[ileys|iftiinka]] falaadhaha [[qorax]]da waa lagama maarmaan. Sidoo kale, habkani waxaa lagu sameeyn karaa nidaam loo yaqaano ''greenhouse'' oo iftiin fiican siin kara geedka. 
Habka samayska cuntada dhirta waa deeqaha koowaad ee [[Ogsajiin]]ta ku dara [[hawo]]da. Markasta oo geedku cunto sameeysto ogsajiin ayuu sii daayaa, taasi oo [[dad]]ka iyo [[xayawaan]]ka kale [[neefsi|neefsadaan]].

= Habka Bacariminta Geedka =

Inkastoo qaabka iyo dhismaha [[dhir]]tu kala duwan tahay, gebi ahaan geeduhu waxay u tarmaan qaab isku mid ah. 
In badan oo dhirta ka mid ah [[dabeyl|dabeeysha]] ayaa ka qeyb qaadata habka [[bacarimin]]ta, halka qaar kale soo jiitaan [[xasharaad]]ka yaryar ka dibna [[lug]]aha ku qaadaan geed ilaa geed kale. 

Geedo badan waxay leeyihiin [[ubax]] [[lab]] iyo [[dhedig]] ah oo ku kala yaala [[laan|laamaha]] kala duwan ee geed isku mid ah, isla markaana ayaga ayaa isbacarimiya. Halka geedaha qaar leeyihiin ubax lab ah ama mid dhedig ah isla markaana isdhaafsadaan. 

Ubaxa lab wuxuu ku yaalaa laamaha sare ee geedaha, halka kan dhedig ku sameeysan yahay laamo hooseeya. Taasi waxay suurto gelisaa in firida-tafiirtu (pollen) si fudud u gaadho ubaxa dhedig ayagoo hawada dhex maraya. 

Sida caadiga ah, ubaxa dhirtu waxay sameeyaan tiro badan oo firida-tafiirta ah (pollen), sababtoo ah lama hubo midka ku hagaagaya ubaxa dhedig. 
Dhirta dabayshu bacarimiso ma lahan ubax qurux badan iyo macmacaanka soo jiita xasharaadka. 
Si ka duwan taas, ayaa dhirta cayayaanku u kala qaado firida-tafiirta (pollen) waxay leeyihiin ubax waawayn oo midab qurux badan leh, isla markaasna badhtanka ayay ku leeyihiin [[dareere]] macaan; kuwaas oo soo jiita xasharaadka. 
Firida-tafiirtu waa mid qoyaan leh oo ku dhegta lugaha xasharaadka iyo meel kasta ooy gaadhaan. 
Sidoo kale, qaar kale waxay leeyihiin baadad u suurto gelisa ineey hawada dhex sabeeyaan, taas oo qaarkood safraan masaafo dhan ilaa 800km.

= Noocyada Dhirta =

[[File:PSM_V18_D630_Restoration_of_a_lepidodendron.jpg|thumb|Geedaha aan caleenta lahayn.]]

== Beer ==
==Dhuldaaqsiimeed==
== Keymo ==

[[File:Redwoods_in_Muir_Woods_2.JPG|thumb|Keymaha alwaaxa ee dhaadheer.]]

[[Keyn|Keymuhu]] waa [[dhul]] baaxad balaadhan leh oo geedo badan iyo [[cows]] badan leh, kuwaas oo dabiici ama dad-beer ah. 
Tiro badan oo [[dhir]] nooceeda, [[dherer]]keeda iyo qaradeedu kala duwan tahay ayaa noqonaysa Keyn. 

[[Qolof dhul|Oogada sare ee dhulka]] waxaa ku yaala keymo aad u badan kuwaas oo ku fadhiya 9.4% dhulka dunida. Si kale hadaan u dhigno keymuhu waxay qariyaan 30% [[dhul|dhulka qalalan]] ee dunida. 

Intaas uun kuma koobna ee waxaa jira keymo [[biyo|biyaha]] ku dhex yaala. Waxaa ka mid ah keynta kelp. 

[[File:Kelp_forest.jpg|thumb|Keymaha Kelp ee biyaha ka dhex baxa.]]

[[Keyn|Keymaha]] [[duni]]da ugu weyn waxaa ka mid ah [[Tayga|Keynta Tayga]] ee ku fidsan [[labo|labo qaaradood]], taas oo ka soo bilaabanta [[Kanada]] kuna fidsan dhamaan wadanka [[Ruushka]], iyo [[Rainforest]] oo ku taala wadanka Brasil ee [[Koonfur Ameerika]].

= Isticmaalka Dhirta =
[[File:Buk1.JPG|thumb|Jirida geedaha waawayn waxaa laga sameeyaa alaabo badan oo dadku isticmaalaan.]]

Sida [[cilmi|cilmiga jiyoolojigu]] sheegay, [[Dhir]]ta dabiiciga ah waxay [[qolof dhul|oogada dhulka]] ku beeran tahay in ka badan [[milyan|370 milyan]] oo sano. 

Barashada cilmiga tirada, koritaanka, caafimaadka, isticmaalka iyo baaxada [[keyn|keymaha]] dhirta caalamka waxaa loo yaqaanaa ''Silvicultur''. 
Dhirta dadku beeraan si looga sameeyo [[cunto]], [[dhar]], agabka dhismaha, qurux ahaan iyo waxyaabo kale waxaa loo yaqaanaa [[Beer]] (plantation). 
Beeraha lagu beero [[khudaar]]ta iyo [[midho|midhaha]] waxaa lagu magacaabaa Beer-midho (orchard).

Dhul baaxad balaadhan leh oo geedo badan iyo [[cows]] badan leh, kuwaas oo dabiici ama dad-beer ah, waxaa loo yaqanaanaa [[Keyn]] (forest). 
Sidoo kale, deegaanada fidsan ee [[buur]]uhu ku yar yihiin isla markaana leh [[cows]] badan iyo geedo talanteel ah waxaa lagu magacaabaa [[Dhuldaaqsiin]] (savanna).

Guud ahaan, dhir badan ayaa ku taala oogada dhulka. Meelaha qaar aad ayay ugu badan tahay oo keymo waawayn ayaa ku yaala - keymaha ugu weyn dunida waxaa ka mid ah [[Rainforest]] oo ku taala wadanka Brasil ee [[Koonfur Ameerika]] iyo [[Tayga]] (Taiga) oo ku fidsan [[qaarad|labo qaaradood]] oo kala ah [[Waqooyiga Ameerika]] iyo [[Ruushka]]. Dhamaan noocyada geedku faa'iido badan ayuu u leeyahay [[noole|noolaha]] iyo [[dhul|deegaanka dhulka]].

Nolosha dadku si toosan ayay ugu xidhan tahay [[dhir]]ta, mar ahaan waa isha koowaad ee quudka (cunto), [[daawo]]oyinka, agabka guryaha, dharka iyo sheeyo badan oo aadamuhu isticmaalo. Marka labaad, ayadoo isticmaalaysa [[Habka Samayska Cuntada]] dhirtu si joogto ah ayay [[hawo|hawada]] ugu dartaa [[neef]]ta [[Ogsajiin]]ta, midaas oo noole badan [[neefsi|neefsado]].

Waxa intaas dheer in dhirtu difaac u tahay [[caro|carada]] ayadoo ka ilaalisa nabaad-guurka. 

== Cuntada ==
[[File:Maple_syrup_taps.jpg|thumb|Geedka [[Sonkor]]ta.]]

Geeduhu waa isha ugu horeeysa ee soo saarta noocyo badan oo [[cunto|cuntada]] dadku quutaan maalin kasta. 
[[Khudaar]]ta sida [[basal|basasha]], [[tamaandho|tamaandhada]], [[besbaas]]ka, [[toon]]ta, [[saladh]]ka, [[barandho|barandhada]] iyo kuwo kale oo badan; iyo [[midho|midhaha]] sida [[muus]]ka, [[liin]]ta, [[tufaax]]a, [[cambe|cambaha]], [[saytuun]]ka, [[timir]]ta iyo in badan oo kale waxay ka mid yihiin dhirta loo beero ganacsi ahaan ee caalamka oo dhan laga cuno. 

Intaas waxaa dheer, dhirta waxaa laga sameeyaa sheeyo badan oo cuntada lagu darsado, waxa ka mid ah [[sonkor]]ta, daqiiqda ama burka, [[saliid]]a, [[shaah]]a, [[koofi]]ga iyo in badan oo kale. 
Intaas waxaa dheer, noocyo badan oo geedaha ka mid ah waxay [[ur|udug]] iyo caraf u sameeyaan cuntada, tusaale ahaan, heylka, qorfaha iyo carfiyayaasha kale.

Dhinaca kale, in badan oo dhirta ah waxay leeyihiin [[ubax]] leh dheecaan macaan (nectar) kaas oo [[xasharaad]]ka soo jiita. [[Shini]]du waxay ururisaa dheecaankaas macaan ka dibna ka sameeysaa [[malab]]ka oo ah wax dadku cunaan. 
Sidoo kale, [[caleen]]ta iyo [[laan|laamaha]] dhirta waxaa quuta [[xoolo|xoolaha]] dadku dhaqdaan kuwaas oo cunto iyo cabitaanba siiya aadamaha.

== Shidaal ==
[[File:Selling_fuelwood.jpeg|thumb|[[Xaabo|xaabadu]] waa [[shidaal]] laga helo [[kul]].]]
== Qalabka Dhismaha ==
[[File:Timberwork2.JPG|thumb|Alwaaxa guryaha lagu dhiso.]]
== Agab ==
Dhirta qaar ka mid ah, sida geedka [[dun]]ta (cotton tree) waxuu soo saara midhaha dunta, taas oo la [[warshad]]eeyo ka dib laga sameeyo noocyo badan oo [[dhar]] ah. 

Qoryaha iyo alwaaxyada laga soo guro dhirta waxaa laga sameeyaa agab badan, kuwaas oo dadku isticmaalaan si nolosha u fududaato. Agabka laga sameeyo dhirta waxaa ka mid ah: [[Miis|miisaska]], [[kursi|kuraasida]], kabadhada, [[sariir]]aha, weelka wax lagu cuno iyo waxyaabo kale oo badan. 

== Faa'iidooyin Kale ==

[[File:Latex_dripping.JPG|thumb|Geedka rabadhka laga sameeyo oo dareere rabadh ah laga guraayo.]]

{{Gumud}}

[[Category:Geedaha]]
[[Category:Saynis]]
[[Category:Dhir]]
[[Category:Keymo]]
[[Category:Qeybaha Geedka]]
[[Category:Noole]]
[[Category:Juquraafi]]
[[Category:Kheyraadka Dabiiciga]]
[[Category:Dhul]]

[[en:Tree]]
