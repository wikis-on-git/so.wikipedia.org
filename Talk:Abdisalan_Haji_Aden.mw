TAARIIKH NOLOLEEDKII SAYID AADAN SHEIKH MUXUMED SHEIKH CABDILLE OO KU MAGAC DHEERAA SAYID AADAN DHICIS
Sayidka wuxuu kudhashay Gobolka Gedo , Gaar ahaan Magaalada Garbaharey Taariikhdu Markey ahayd 1905tii Sayidka wuxuu asal ahaan kasoo jeedaa Daarood ismaaciil , Mareexaan Sade , Xasan Gaashireedle, wuxuuna laf ahaan kadhashay  Jifo ehlu diin  Oo liyarahdo maxamuud haruun
Sayid wuxuu aabihii dhintay asagoo 7 jir ah waxaana soo barbaariyay Hooyadii oo layirahday Suuban Ibraahim Cumar Xalane oo ku jifo ah Ugaas Maxamed ugaas Xasan ugaas Yarow, Waxaa kaloo barbaarinta siidka ka qeyb qaatay Xaaji Abiikar Shiekh Cismaan Shiekh Cabdille oo ay walaala ahaayeen Siidka.
Sayidka waxa Qur’aanka ubilaabay nin layirahdo Macalin Cisman Aadan Cumar oo Sayidka Eedadii Dhashay ilaa uu kadhameeyay Subac khamiisaad, kadib allah ayaa usahlay inuu qur’aanka sii dhamays tirta.
Sayidka dhariiqadiisa waxay ahayd Rashiidiya/Saalixiya/Axmadiya, Siidka waxa ku barbaariyay dhariiqada walalkii Xaaji Abiikar oo khaliifki Siid Cali Nairobi, asagoona ahaa khaliifka Gobolka Gedo, kadib wuxuu ku wareejiyay Siid Cali Cabdi Nuur oo ahaa khaliifki badalay Siid Cali Nairobi Dhariiqada Saalixiya asagoona ku faafiyay Gobolka Gedo , Ethiopia iyo Kenya.
Sayid Aadan Dhicis waxaa loo wakiishay dhankaa iyo Ethiopia si uu ubaraarujiyo dadka muslimiinta ee dagan una gaarsiiyo Diinta dadka aan muslimka ahayn ee ladaganaa soomaalida asagoona kusocday magaca dhariiqada Saalixiya, Sayidka wuxuu sidoo kale rabay inuu walaaleeyo dadka Islaamka ee gumeysiga kala qoqobay xiligaas.
HOWLIHII UGU MUHIIMSANAA EE UU SAYIDKA ILLAHAY WAAFAJIYAY WAXAA KAMID AHAA
1.	Markii uu tagay deegaankii soomaalida daganayd sida Nagayle wuxu kabilaabay oo uu lafariistay Mareexaan iyo dagoodiyo oo uu xiligaa kadhaxeeyay dagaal kadhashay kadib markii nin dagoodiya ah uu dilay wiil uu dhalay sayidka oo ladhihi jiray Shiekh Muxumad Siid, maadaama uu san fiicnayn cilaaqaadkii kadhexeeyay labada qabiil mareexaan waxay rabeen inay ladagaalamaan dagoodiye  oo ugu aaraan ninka laga dilay , ayadoo dagoodiyana uusan soo marin wadadii saxda ahayd ee ay marijireen cid dhiig gashay , ayadoo arinta qarka usaarantahay in dagaal saf ah uu qarxo ayuu sayidka yimid kadib mareexaan ayuu kacodsaday inay asaga kuwareejiyaan arinta maadaam uu yahay sheikhoodi sidookala wiilka ladilay uu isagu dhalay , wuxuuna sidoo kale xasuusiyay in fitnada oo laga hortagaa ay tahay shey diini ah , iyo sidookale in hadii dad badan ladilo aan lasoo celinkarin wiilkiisii ladilay ayna muhiim tahay in dadka nool loo jeexo wado wanagsan oo ay kuwada noolaadaan.
Sayidka oo hadalkiisii sii wata ayaa kusoo gabogabeeyay waxan rabaa inaan sameeyo si dilka usii badanin oo aan loo dilin dadkale oo aan waxbo galabsan, Sidaa darteed mareexaaan wey aqbaleen soo jeedintii sayidka si kastooy ugu adkeyd.
Sayidka wuxuu utagay Dagoodiye oo ahaa qabiilka uu kadhashay gacan kudhiiglihii wiilkiisa dilay, wuxuuna weydiiyay Dagoodiye maxaad filanaysaan? Waxayna kujawaabeen waxan filanaynaa dagaal  sayidka ayaa ku yiri maya ee waxaan wadaa nabad ee adinku maqirsantihiin inaad dhiig qabtaan mana ogoshihiin inaad kajidbaxdaan? Waxay yirahdeen haa waan qirsanahay waana kajidbaxaynaa. Sayidka ayaa usoo jeediyay inay keenaan Diyadii wiilka ay dileen kadibna uu sulux iyo nabad kala dhex dhigo ayaga iyo mareexaan wixii markaa kadambeeyana aysan is colaadin oo ay wixii dhex maraa ay kuxaliyaan wada hadal iyo walaalnimo. Dagoodiyo wuu soo dhaweeyay wuxuuna bixiyay diyadii wiilka sidaas ayaan labadii qabiil ee duurka isugu jiray ku walaaloobeen.
Taasi waxay kutusinaysaa dulqaadka Sayidka iyo Samirkiisa iyo alla kuxirnaashihiisa in asagoo wiilkiisi ladilay uu labadii qabiil kuheshiisiiyay dhiiga wiilkiisa.
2.	Intaa kadib sayidka wuxuu usii gudbay deegaanadii kale waxaana kusoo dhaweeyay dadkiisii iyo sidoo kale Ugaas Sheikh Xuseen Ugaas Axmed Ugaas Aadan wuxuu Sayidka codsaday in asaga iyo dhariiqadiisa ay dagaan meel udhaxeeyso Garo , Mareexaan iyo Booran si uu halkaas uga fidiyo Diinta islaamka iyo sidoo kale inuu walaaleeyo Garo iyo Mareexaan oo ayagana madmadoow kadhexeeyay weyna ka aqbaleen mareexaan kadib wuxuu ugudbiyay Garo wuxuuna ubandhigay arintii waa ayna ku raaceen.
Sayidka wuxuu isukeenay Garo iyo Mareexaan wuuna heshiisiiyay.
Sidaa Darteed sayidka wuxuu dagay meel udhexeeyso oo layirdo Halooyo waxaana kagacan siiyay labada ugaas oo kala ahaa Ugaas Xasan xaaji Kabaabaa oo Garo ah iyo Ugaas Sheikh Xuseen oo mareexaan ahaa iyo sidoo kale guud ahaan labada beelood wax garadkoodi.
Sayidka wuxuu halkaa kadhisay Masjid wuxuuna sameeyay dad qulafo ah oo kagacansiiya fidinta diinta  maadaama lala daganaa dad aan muslim ahayn, waxaana sayidka carabkiisa iyo gacantiisa illahay kusoo hanuuniyay dad badan oo soo islaamay.
QAAR KAMID AH CULUMADII SAYIDKA KA WAXNA KABARATAY SIINA FIDINJIRTAY DIINTA
1.	Shiekh Shuriye Daud
2.	Sheikh Ibrahim Shuuriye
3.	Shiekh Ibrahim Aadan
4.	Sheikh Ibrahim Cabdi Macalin
5.	Sheikh Dhaqane Sheikh Cabdi Ibrahim
6.	Sheikh Cabdow Isaaq Aadan
7.	Sheikh Cabdiraxman Indha buur
8.	Shiekh Cabdi Aadan
9.	Sheikh Nuurow Xuseen
10.	Sheikh Isaaq Cadow
11.	Sheikh Cumar Cali
12.	Sheikh Cumar Turji
Iyo culumo kale oo badan
Sayidka waxaa afkiisa allah kusoo islaamiyay dad badan oo gaala ahaa, Dabeecadaha siidka waxay ahaayeen kuwa kusalaysan Shareecada islaamka , mana ogolaanjirin waxaysan shareecada ogolayn, wuxuu kala dagaalamijiray dhariiqadiisa iyo dadkii lajoogay fisqiga sida sigaarka , qaadka iyo tubaakada iyo waxyaabaha laxiriira oo kahor imaanaya shareecada islaamka oo xiligaana deegaanka kubadnaa intuusan imaan.
GEERIDII SAYIDKA IYO DARDAARANKIISI
Sayidka markii lagaaray xiligii uu allah oofsanayay wuxu dardaarmayay 24 saacadood inteysan nafta kafaaruqin waxyaabihii uu kadardaarmayay iyo hadaladiisi waxa kamid ahaa inuu yiri waxaan idinkaga tahay kudhaqanka shareecada islaamka iyo inaad kareebtoontaan waxyaabaha uu sharciga ogolayn inaad kudayataan wadadii Nabageena NNKH oo an midii aan idinku tarbiyaynayay wuxuu soo qaatay aayada Qu’aan iyo axaadiith ubadnaa kuwa taqwada kasheekeynayay.
Waxyaabihii layaabka lahaa waxay  ahaayeen inuu yiri anigu waxan ahay Sayid Aadan Dhicis waana idinka tagay waxaana isugukaana harsan Ilaa duhurkii , Towxiidka ayuu aqriyay dadkana wuxu yiri igadaba aqriyo ilaa sadex jeer oo kala ahayd subixii hore 8:00am, Barqadii 10:00am iyo Duhurkii 2:00Pm .
Kadib ayuu yiri dadkeeygiyoow macsalaamo kulankeenu waa Aakhiro iyo Jano insha allah waxaana idinkaga tagay Rabigii ina khalqay iyo diintiisa kadib indhaha ayuu isku qabtay wuu ashahaatay sidaas ayayna naftii uga faaruqday Rabi Naxariista Janna haka waraabiyo.
Wuxu godka uhoyday habeen Jimca ah wuxuuna kudhintay oo lagu aasay Magaaladii uu daganaa ee Halooyo oo kutaala kililka soomalida Ethiopia.
Sayidka wuxuu dhintay Taariikhdu markay ahay 1977 xiligii uu socday dagaalkii Ethiopia iyo Soomaaliya asagoona da’adiisu ahayd 72 sano Wuxuuna ifka uga tagay 8 wiil iyo 11 gabdhood.
Waxaan kacodsayaa muslimiinta meelkasta oo ay joogaan inay ugu duceeyaan inuu illahay naxariista janno kawaraabiyo.
Waxaa laga qoray xogtaan mid kamid ah Wiilashii uu Sayidka Dhalay
XIGASHO: XAAJI AADAN NUUR SAYID AADAN 
OO QALIIFKII UU SAYIDKA UWAKIISHAY INUU DACWADA , XUGUNKA IYO DHARIIQADA UGA TAGAY 
WABILLAHI TOWFIIQ
