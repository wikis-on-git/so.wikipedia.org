[[Image:Borama3.jpg|thumb|300px|Boorame]]

'''Boorama''' ama''' Boorame''' waa magaalo madaxda gobolka [[Awdal]], sidoo kalana waa dagmo ka mid ah dagmaamadiisa. Magaalada Boorama waxa ay ku taala dhinaca galbeed ee dalka [[Soomaliland]] / [[Soomaliya]]. Magaalada Boorama waxa ay ahayd magaaladii fidisay gogoshiii Shirweynihii Beelaha Somaliland 1993, kaasi oo ahaa bud dhigihii aasaaska Somaliland-ta nabdoon ee maanta. Borama waa magaalada labaad ee ugu wayn Somaliland, sidoo kalena waxa ay kaalmaha hore kaga jirtaa magaaloyinka ugu waaweyn guud ahaa Somalia. Borama waxa ay aad u dhisantay intii ka danbaysay qaran-jabkii Somalida iyo dib u curashada Somaliland. Borama waxa ay caan ku tahay oo lagu tilmaansadaa inay tahay magaalo nabadeed/tacliimeed, waxana hore ugu ooli jiray Dugsigii Sare ee caanka ahaa ee Amoud Secondary School, hadana waxa ku taala Hormoodka Jaamacada Somalia, waa Jaamacada Camuud oo ilaa hada soo saartay dhalinyaro aqoonyahano ah oo horumarka wadanka kaalin mug leh kaga jira. Waxa kale oo Borama ka soo jeeda Madaxweyne ku-xigeenkii hore ee Somaliland Cabdiraxman Aw Cali Faarax iyo Madaxweyanha talada haya Daahir Riyaale Kaahin
__TOC__

==Tirada Dadka==
Magaalada Boorama tirookoobtii ugu danbaysay ee la qaaday waxa soo baxay in ay ku dhaqanyihiin tiro dhan 300,000 sadex boqol oo kun oo qof. Magaalada Boorama waa magaalooyinka u dadka badan [[Somaliland]].

==Ilaha dhaqaalaha==
magaalada boorama waa magaalo buuralay ah, xoolo dhaqashada iyo beeraha oo ay aad ugu horumarsantahay kagana horayso dhamaan gobolada soomaaliland. Gadashada xoolaha nool iyo wax ka soo baxa beeraha iyo bustaanada gobolka ayaa lagu sheegi karaa ilaha dhaqaale ee ugu balaadhan iyada oo ay boorama tahay meesha loo soo iib keeno dhamaan.
==Waxbarashada==
Gobolka [[Awdal]] siiba magaalomadaxda gobolkan ee Boorama waxa ay kaga duwan tahay dhamaan magaaloyinka Somaliland/Somaliya oo idil in ay ku horayso tacliinta tahayna meesha koowaad ee loo soo doonto. Waxana hoy ay u tahay Jaamacada Camuud iyo Dugsiga Dhegoolayaasha Borama oo ah Iskuulkii ugu horeeyey ee noocisa ah ee laga furo guud ahaanba geyiga Somalidu degto. Waxa kale oo ay Borama hoy u tahay Dugsiyo fara badan oo ku dawlada iyo kuwa madax banaanba leh. Waxana ugu caansan Dusiga Sare ee Sh. Cali Jowhar, Al-Aqsa, Ubaya Binu Kacab, Dugsiga Sare ee Beeraha, Dugsiga Dhegoolayaasha iyo qaar kaloo badan 

[[Category:Magaalooyinka_Soomaaliya]]
[[Category:Juquraafiga_Soomaaliya]]

[[ar:بورمه]]
[[de:Boorama]]
[[en:Boorama]]
[[es:Boorama]]
[[it:Boorama]]
[[nl:Borama]]
[[pt:Borama]]
[[ro:Boorama]]
[[zh:博拉马]]
