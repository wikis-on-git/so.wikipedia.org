[[Soomaaliya]] oo ah wadan leh af iyo taariikh qani ah ayaa waxaa jira nidaamyo ama habab waxbarasho oo bulshada qiimayso. Ugur horeyn, qoys walba waxaa ay caruurta [[miyi]] iyo [[magaalo]] geeyaan xarun lagu barto tacliinta aas aaska ah ee Qur'aanka ama Dugsi [[Qur'aan]].

==Horudhac==
Tacliinta Qur'aanka ayaa waxaa laga helaa goob balba heer deg miyi, tuulo yar, degmo [[gobol]] iyo magaalooyinka baaxada leh ee Soomaaliya. Canugga kolka uu 3 sano jirsado ayaa la geeyaa dugsi Qur'aanka xaafada ugu dhow. Hadii reerku miyi deganyahayna waxaa ilmaha la geeyaa reeraha dugsiilowga ah ee ugu dhow ama marka uu wiilka toban jirsado ayuu iskiis u cilmi raadsadaa isaga oo xer raadsado halkaas oo howsha la qabto oo dhami ay tahay sidii Qur'aanka loo xafidi lahaa. 

Tirakoobka arday iyo xarumaha waxbarasho waxaa laga soo bilaabaa dabayaaqadii 1940kii ilaa bartamihii 1980kii. Ardayda guud ee wadanka wax ka baranaysay labada gobol ee xorta ah waxay ahady 19,000 aqoonta heerka aas aasiga ilaa tacliinta sare sanadkii 1960. Mudo 15 sano ka dib halkii lagu gaaray 1985, tirada dugsiyada iyo ardayda intaba waxaa ku dhacay sare kac balaaran iyada oo in ka badan 635,000 arday ay ka xaadari jireen rugaha waxbarasho-ogowna dugsiyada qur'aanka marnaba tirsiga ma gelin lagana yaabee in tiradaas ay 3 jabaar ka dhigi kartay mida la faafiyay.

==Waayihii Hore==
Mudo toban qarni ka badan ayay Soomaalida lahayd hab dhaqan wanaagsan kaas oo uu ku salaysanyahay nidaamka [[Xeer]] ee ay ummada Soomaaliyeed caanka ku tahay.

Qarnigii [[Diinta Islaamka]] soo gartay Soomaaliya iyo ka horba waxaa jiray xarumo wax lagu barto ama geedka garrowsiga ama hab dhaqanka bulshada meel degan. Xeer Soomaaliga oo taariikh dheer leh ayaa laga dheehan karaa in aqoon hab dhaxal ku timaada ay bulshada heli jirtay qarniyo badan.

==Casriga Dhow==
Qarnigii 7aad ee Diinta Islaamka waxaa Soomaaliya si toos ah uga bilwoday xarumo abaabulan oo waxbarasho kuwaas oo badiyaa ku yaalay magaalooyinka xeebaha sida [[Saylac]], [[Marka]] iyo magaalada caanka ah ee [[Harar]] ee dhacda waqooyi dhulka [[Soomaali]] Galbeed halkaas oo Soomaali badani deganayd iyada oo barashada cilmiga diinta loogu hayaami jiray.
 
===Midaynta Nidaamyada Waxbarfasho, Afka iyo Manhajka===
Bartamihii qarnigii 19aad ilaa dhamaadkii qarnigii 20aad waxaa Soomaaliya ka dhacay isbadalo baaxad leh sida imaashihii gumeysiga, dib u xoroow iyo hababkii maamul ee xigay tan iyo 1960, intaba waxaa isbadal ku dhacay qaabaynta nidaamka waxbarasho, dejinta manhajyo iyo afafka daruusta ku baxdo. 

Isbadalkii ugu albaarnaa wuxuu dhacay markii ciidamada xoogga  la wareegeen taladii dalka. Waxbarasho bilaash ah aas aas ilaa heer jaamacadeed ayaa bilowday jaamacadii ummadana waxaa waxbarashada looga dhigay udub dhexaad iyada oo afkii hooyo daruusta lagu baranayay. [[http://somalitalk.com/2010/03/19/sooyaalka-waxbarashada-soomaaliya-cqaadir-maxamed-xasan/]]

Jaamacadaha sida [[Gaheyr]] iyo [[Jaamacada Ummadda Soomaaliyeed]], kulliyada beeraha ee [[Jowhar]], Kulliyada Farsamada Gacanta [[Lafoole]], Dugsiga Caafimaadka, Maamulka iyo Maareynta Sidam, Muqdisho Polytechni, Badda iyo Xisaabaadka oo dhamaan [[Muqdisho]] ku yaalay iyo intaba af qalaad ayay ku bixi jireen, [[Ingiriis]] ama [[Talyaani]]. Dugsiga Beeraha ee Degmada Sheekh isna daruusta [[Ingiriis]] ayay ku bixi jirtay waana mid ka mid ah dugsiyadii ugu horeeyay ee Soomaaliya ka jiray ka hor intaan la aas aasin Jaamacada Ummadda sanadkii 1954.

==Xigasho==
* http://somalitalk.com/2010/03/19/sooyaalka-waxbarashada-soomaaliya-cqaadir-maxamed-xasan


[[Category:Jaamacadaha]]
[[Category:Soomaaliya]]
