'''suugaan taan wexeey ufurantahay abwaan walba oo somaliyeed
suugaanta waxaaka mamnuuc ah xumaan oo dhan xarafku waa s 
magaceedu waa samir waa silsilad cusub iyo abwaaniinta qarniga 

1
abwaan keysediin yuusuf aadan
qeybtii kowaad
ku salaanay saaxiib, 
sareeyoow ma duuloow,
sa'da gabaygu noo furan'
kugumaan sakeekimin, 
sal u dhigaye ila soco,
maansadani waa samirbadan,
sadrigay ku taale,
saaxiib bal iga qabo, 
cadawgay u tahay sixir,
Somalay u tahay subag, 
sabigu waa ku siriraa, 
waayeelku waa ku seexdaa, 
jaahil waaku salalaa, 
aniga way sahay culus, 
adigana sidoo kale, 
aan sargooyo saaxiib,
hadaad sadar suuraysana,
halqabsigu sad weeyee 
,ogoow samina waa nahay."

----------------------------------------------------------------------------------------------------
2
salaan tii labaad
(abwaan cabdifitaax barre )
saaxiibkay rumaadow, 
sarreeyow ma liicow, 
kayse diin ma salalow,
adaa siinka curiyee, 
marka hore salaan wacan, 
ma saluugin dhoorana , 
wuu salaamanyahayoo, 
abwaannada sarreeyuu, 
safka hore ka galayaa,
s marka xigga samaalow, 
aan soodka dhiib tee, 
suugaantaad bilowdaa, 
xalay saamalaylkii,
saqdii dhexe mar ay tahay,
salaan iigu timidoo, 
anna soo dhaweeyoo,
sidii socotadii baan, 
saaxiib u sooraye, 
sokeeyow ma nabad baa,
aan sifeeyo hadalkee,
nin samraa sadkii hela, 
soomaali baa hore, 
ku sifaysay maahmaah, 
waxaan uga socdaa taa, 
waxay waaya silicdoo, 
la sargooyo ciribkeed, 
seefuhu is jiiraan, 
saqiirada la gowraco, 
umulaha la saanyado, 
qaxootigu sunsuma oo, 
dibadaha sabbeeyaan,
--------------------------------------------------------------------------------------------------------------
3
abwaan axmed abshir dhoore axmed daljir
qeeybtii sedaxaad
saaxiiba yaaloow.
marka hore salaan culus.
mudeey siinka maasadu.
bulshadaan kasuushaye.
hadeey sama kataliyiyo.
weli sooryo leedahay.
soomaali nimadiyo.
sinjigii ayaa nool.
aan idiin sifeeyee.
soomaali waa kuma.
sal wexeey kuleedahay.
afrikada sareeysiyo.
siinadeedu bari.
midab keedu waa subag.
soowd qureey wadaagaan.
saaxiibo iyo gacal.
seedi iyo walaal beey.
intaa same kataliyaan.
baqiil soorta diidiyo.
manaqaan saqaa qule.
samir baan ku nool nahay.
waxaa taa kasii daran.
sunaa lagu bar baarshoo.
qof saluugle kama dhalan.
cimilo an sal guureeyn.
saxan saxo udgoon badan.
iyo seeyma roobaad.
barwaaqaa salkeenaa.
anoon siinku ila tegin.
salfudeeyd ma fiicnee.
abshir baan sugeeynaa.
-----------------------------------------------------------------------------------------------
4
abwaan abshir isaq qeybtii afaraad

Axmadoow samaantiyo
salaantii gudoonaye
suugaanta sharaftale
waa dhaqan sokeeyiyo
soomaali magacood
sooyaal qoraaliyo
sifo nalagu garan karo
lixdankii sedkaan helay
haddii sebenka maanta ah
soomaali nimadii
laga dhigay midaan socon
sun ayaa ladaacoo
dhaqankii sugnaa baa
kuwa sebenkan soo baxay
oon sariiganeeyn baa 
sinjigeena door shaye
rabiyoow na sama bixi,
maalinteey siloon tahay
adigaa sameeyn jirey
wax walboo sugnaadee
Duul samo ku caan baxay
Saatirkeey ma rogayee
siliciyo rafaad kii
sabab teena weeyaan
Reer samuudba waa tuu
Saalax uu illaah diray
markeey samaha diideen
sunihiyo kitaabkii
sixun loo halaagyoo
waxay sababsadeen baa
looga dhigay sedkoodii
Sebenkaanu joognana
Srilanka wax loo rogay
loogu diray sunaamida
waa salaad la'aantiyo
sinnaday banaysteen
sunnadii Illaaheey
kolna suuli maysee
cid kastoo san taagtana
balaa lagu salidayaa
Annaguna sidoo kale
waxa sida tan noo galay
oo saarka qorigiyo
suuga la isu dhaafsaday
oo saqiir wax aan garan
surka looga jarayaa
suuqa maydku wada yaal
sabab malahan loo yiri
midla sugayey maaheyn
Dadkii xabad baa salfiday
badh baa silicii la hadhay
badh baa saxaraha ku go'ay
badh baa sijnigii ka tegey
kuwii soo galay qurbaha
qaar baa seeg-seeg noqnoo
cirbado lagu seexiyaa
gabdhihii saxar diid ahaa
sariigta ku caan ahaa
sooryada laga dhiibi jiray
surwaalo barbaa sitee
kuwana sinjigeey hayaan
jalaabiib beey sitaan
suniyo faral baan ka tegin
oowlaadana waa mid sugan
soomaaliya waan arkaa
dadkuna waa silicsanyahay
inaan siinleey qoriyo
suugaan miya ila gudboon?'''
