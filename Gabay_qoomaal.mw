
== Qoomaal ==
 


== Gabagakan Waxan kaga waramayaa waxa lama arag iyo lama maqal ah Oo Ka dhacay Soomaaliya. Dadka Soomaalida waxa aad moodaa in loo diyaariyey dal ay ku noolaadaan Kanna la yiri baabi’iya oo tirtira waxa korkiisa saaran iyo waxa dhulka hoostiisa ku jirahba ==


Gabaygi waa kan

----


Qoomyohow qof nooliba marbuu qaladka diidaaye.

Soomaali qaabkeeda waa lala qamaadaaye

Quruumuhu ma yeelaan waxay quruxda moodeene

Qaanuun la raaciyo majiro qodob la dhawraaye

Qabqablaha dagaal iyo jirri baa qoys walba u wacane

Raga qaadka cunna iyo shuftaa qaayuhuu sidahe

Anigaa qabiil fiican baa lagu qaxweeyaaye

Qiimaha ka maqan iyo ma oga qaaligi lumaye

Ragii qaranka soo dumiyay baa lala qoslaayaaye

Qasnadaha ku wii qaatay baan qodob la weydiine

Malaayiin qof niman qawracay baa qayb libaax rabahe

Baddi baa l aqoondaystay oo qaaci loo dhacaye

Qararkii biniyo xeebihi qoofar laga waaye

Halkii qaniga ku ahayd sanladda kama qusaartaane

Waakaas qardabadiyo qirshigi qaatay reer Yurube

Qasaac baaba laga soo dhigaa lagu qadeyaaye

Idinkana qadoodeydin dilay qahar hamuuneede

Qarniyaal wixii hoos ku jiray waa la soo qayaye

Waakaas qodaal loola tegey qamarki miikoohe

Qasnadiyo kunuustii dalkaa qawle loo raraye

Qoomaashu waatay dhacdaan qolo isweydiine

Quraciyo rag baa shiday dhirtii qarada weyneyde

Allaaba waa qandood damal ah iyo qoh iyo maygaage

Geed qararahaa laggamahelo qaabihii muduge

Qardhoh iyo agteedaanu jirin qadow ladaaqaaye

Waakaas galoolkii qotomay qaar lasoojaraye

Qaddar baaba loo dhoofiyaa la isku qiiqshaaye

Abaar qaaxilaah iyo dhulkiyoo qaawan baa haraye

Qooleyda niman baa gadiyo qaalmahoo ugube

Maski qaylinjiray iyo shimbiroh quuste waahore’e

Hadaadseh qaafil tahay oo sharciga qaadan kariweydoh

Qur’aankiisa eebe iyo haddii aad diido qadartiisa

Qallad iyo wuxuu kugu ridaa qahar aduunkaaye

Idinkaa qoslaaye nafluhu waydin quursadaye.


'''Qoraha: Axmed yusuf Axmed
( Sheeka xariir )
Taariikhda la qoray 20/7/1997'''
