Galcad waxay ka mid tahay degmooyinka Gobolka Galguduud. Waxay dhanka bare uga beegan tahay magaalo madaxda gobolka ee Dhuusamareeb. Degmadaan waxay ka kooban tahay 7 xaafadood sidoo kale waxay ka koobantahay seddax waaxood oo kala ah waaxda Sheikh Ibraahin Waaxda S Y L iyo waaxda Heliwaa dadka deggan degmadan  waxaa lagu qiyaasaa in ka badan 125.000 oo qof. Degmada Galcad waa magaalo ay dagaan yihiin dad nabadoono ah oo jecel nabada waa dad iskaga war qaba, waxey reer Galcad ku xaliyaan mashaakilka qaab waafaqsan shareecada Islaamka, xitaa hadii uunan  jirin maamul dowladeed iyo mid gobol toona. Dadka degan degmadaan waxay can ku yihiin cayaataha hidaha iyo dhaqanka sida Shiribka, Caweyska, Gabayada, Suurowga, wilisiqada  iyo buraanburka demada Galcad waxa ka shaqeeya qaar ka mid ah heyadaha qaramada midoobay ayaga oo hoostagaya xafiiska looga taliyo degmada Galcad.
waa magaalo qurxan oo 2010 gaartey horumar la taban karo sida caafimaadka wax barashada ganacsiga dhismaha iyo dhamaan hey' adaha dowladnimo inkastoo waqti badan ay maamulaayeen xarakada Al-shabaab oo is bedel ku sameeyey muuqaalka magaaladda dadka reer Galcad waa dad daneeya horumarka magaalada waxeyna kubaaqaan mar walba nabada iyo kala danbeeynta magaalada 
waxbarashada
Degmada Galcad  waxey leedahay in kabadan 3 dugsi hoose/dhexe iyo sare iyo 2 Isbitaal oo dhamaantood dadka dagaanku dhisteen waxay isku jiraan daaweeynta guud iyo hooyada iyo dhalaanka waxaana lagu qabtaa dhamaan baahaida caafimaad ee deegaanku u baahan yahay mana jiraan bukaan si kastaba banaanka loo saaro. Waxaa kuyaal in kabadan 15 masaajido iyo dugsiyo quraan..
Dhaqaalaha 
Isha dhaqaalaha Galcad waa magaalo sida magaalooyinka kale ee gobolada dhexe dhaqaaleheedu ku tiirsanyahay Xoolaha nool iyo tijaarada kalaba. magaaladu waxay leedahay ganacsiyaal waawayn oo iskugu jira shirkado ganacsi iyo kuwo gaar loo leeyahay sida shirkadaha isgaarsiinta, shirkadaha dhismada, ceelasha biyaha iyo schooladka oo iskugu jiray hoose dhexe iyo sare. haddii aad magaalada dhex marto waxaad arkaysaa suuqyada oo aad u camira sida baqaarada, xawaaladaha, bacadleyaasha iyo dhamaan qalabyada Electronikada. waxaad arkaysaa maqaayado casri ah iyo hoteelo u dhigma kuwa dunida horumaray sida SYL hotel Baarre Hotel iyo Guriga martida oo si aad ah loo qalabeeyey dhanka kale xarumiha dowladda ayaa halkaa si caadi ah uga shaqeeya sida saldhiga booliska, maxkamadda degmada iyo xafiiska waaxda canshuuraha ee degmada Garoonka diyaaradaha ee degmada ayaa isna dhawaatan bilaabay howlihiisii shaqo ka dib markii ay halkaa kasoo degeen diyaarado saad mileteri u weday ciidanka xoogga dalka qeybtiisa howgalada ka wada bariga galguduud sidoo kale waxaa indhahaagu qabanayaaan dhismeyaal cusub oo meelkasta ka socda iyo dabaqyo aan horay looga baran. shirkadaha xoolaha dhoofiyo waxay ku leeyihiin xaafiisyo waawayn 

W/D:Abshir macalin C/llahi Gaduudow Galcad25@gmail.com
