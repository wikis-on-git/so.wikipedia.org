'''Buuri'''
[[File:DunhillEarlyMorningPipeMurrays.jpg|thumb|Nooc ka mid ah buuriga.]]

[[File:Basma-tobacco-drying.jpg|thumb|Caleenta buuriga.]]

'''Buuri''' ([[ingiriis]]: Tobacco) waa geed ka mid ah [[dhir]]ta nikootiinta leh. Sida la ogyahay, waxaa jira in ka badan 70 nooc oo buuri ah, kuwaas oo si kala duwan loo isticmaalo. 

Sheyada laga sameeyo [[caleen]]ta, [[laan|laamaha]] iyo [[jirid]]a buuriga qalalan aad ayay u badan yihiin, waxaana ka mid ah [[sigaar]]ka, sigaarka buuran, isnayfta [[san]]ka laga qaato, [[af|buuriga afka]], buuriga la ruugo, buuriga shiishada iwm. 

Buuriga ugu badan ee [[duni]]da laga isticmaalo waxaa markii ugu horeeysay laga helay [[qaarad]]aha [[Woqooyiga Ameerika|Waqooyi Ameerika]] iyo [[Koonfur Ameerika]] halkaas oo [[dad]]ka deegaanku isticmaali jireen. 
Laakiin maanta buurigu wuxuu ka baxaa wadano badan oo dunida ah, sida [[Ruushka]], [[Turkiga]] iyo [[Hindiya]].

= Taariikhda Buuriga =

Sida [[taariikh]]du sheegtay, [[qarni|qarnigii 9aad]] ayaa qabiilo ka mid ah beelahii degenaa [[Waqooyiga Ameerika]] sida qabiilka '''Maaya''' loo yaqaan iyo '''Aztecs''' isticmaali jireen noocyo badan oo buuriga ama tobaakada ka mid ah. 

Waxay ahay [[qarni|qarnigii 17aad]] markii buuriga la keenay [[qaarad]]a [[Yurub]] halkaas oo loo farsameeyay qaabab badan oo ka mid ah buuriga aan maanta u naqaano, tusaale [[sigaar]]ka. 

Buuriga intiisa u badan waxaa [[duni]]da gaadhsiiyay gumeeystayaashii reer [[Yurub]].

= Isticmaalka Buuriga =

In ka badan, 70% [[caleen]]ta [[buuri]]ga la soo saaro dunida waxaa laga sameeyaa [[sigaar]]. 

[[Sanad|Sanadkii 2002da]] tirokoob la sameeyay waxaa lagu ogaaday in 6.8 milyan ton la soo saaray, taas oo 5.2 milyan ton laga sameeyay qiyaastii [[tiriliyan|5.5 tiriliyan]] xabo oo [[Sigaar]] ah; taaso oo eey cabeen in ka badan [[bilyan|1.1 bilyan]] oo [[dad]] ah. 

Inkastoo tirada cabitaanka sigaarka ee [[duni|wadanada horumaray]] hoos u sii dhacayso, waxaa si [[xawaare]] badan u sii kordhaysa tirada dadka sigaarka caba [[duni|wadanada soo koraya]]. 

{| class="wikitable"
|+ Cabitaanka Buuriga Sigaarka [[Lab]] iyo [[Dhedig]] (2000)
|-
!
! colspan="2" | Boqolkiiba inta Cabta
|-
! Gobol
! Raga
! Dumarka
|-
| [[Afrika]] || 29% || 4%
|-
| [[Maraykanka]] || 35% || 22%
|-
| Bariga Mediterranean || 35% || 4%
|-
| [[Yurub]] || 46% || 26%
|-
| [[Aasiya|KoonfurBari Aasiya]] || 44% || 4%
|-
| Galbeedka Baasifiga || 60% || 8%
|}

= Noocyada Buuriga =
[[File:DunhillLightFlake.jpg|thumb|Buuriga laga sameeyo [[sigaar|Sigaarka Dunhill]].]]

[[Caleen]]ta, [[laan|laamaha]] iyo [[jirid]]a buuriga qalalan waxaa laga sameeyaa sheeyo aad u badan, waxaana ka mid ah
[[sigaar]]ka, sigaarka buuran (cigar), [[san|isnayfta sanka]] laga qaato, [[af|buuriga afka]], buuriga la ruugo, [[shiishad|buuriga shiishada]] iwm.

Guud ahaan, buurigu waa mukhaadaraad qaabkii doonaba haloo isticmaalee. Sida ugu badan jajabka [[geed]]ka buuriga waa la [[qiiq|qiijiyaa]] ayadoo la isticmaalayo siyaabo kala duwan. Tusaale ahaa, [[sigaar]]ku waa buuri [[warqad]] cad oo khafiif ah ku duuban kaas oo [[af]]ka laga nuugo [[qiiq]]iisa.
[[Shiishad]]a ama badeecadu waa la mid oo qidcad buuri ah ayaa [[dab]] [[dhuxul]] ah lagu shidaa, dabadeed [[qiiq]]a ayaa tuunbo lagu nuugaa.

= Ganacsiga Buuriga =

[[File:Nicotiana Tobacco Plants 1909px.jpg|thumb|[[Caleen|Caleemaha]] [[geed]]ka Buuriga oo [[beer]] ka baxaya.]]

[[File:Preparando o tabaco em Balib√≥.jpg|thumb|Diyaarinta buuriga.]]

Soo saarida buuriga aduunku 40% ayuu kacay intii u dhaxaysay 1971kii oo 4.2 [[milyan]] ton la soo saari jirey, iskuna bedeshay 5.9 [[milyan]] ton [[sanad|sanadkii 1997ka]], iyo 7.1 [[milyan]] ton sanadkii 2010ka. 
Sidoo kale, wadano cusub ayaa ku soo biiray suuqa buuriga aduunka oo marka hore u xidhnaa wadano reer [[Yurub]] iyo [[Waqooyiga Ameerika|labada Ameeriko]]. Wadano badan oo [[duni|dunida soo koraysa]] ah ayaa bilaabay [[beer]]ista iyo soo saarista buuriga. 

Soo saarka buuriga ee wadanka [[Shiinaha]] ayaa kordhay 17% sanadkii 1971 ilaa 47% sanadkii 1997, sababtoo ah qiimaha badeecadooda ayaa aad u hoosaysay. 

Guud ahaan, dunida waxaa la soo saaraa 6.7 milyan ton oo buuri ah. Wadanada ugu sareeya saarka buurigu waa [[Shiinaha]] (39.6%), [[Hindiya]] (8.3%), Brasil (7.0%) iyo [[Maraykanka]] (4.6%). 
Dhinaca kale, waxaa jira wadano badan oo tiro yar oo buuri ah soo saara. Kuwaas waxaa ka mid ah: Filibiiniska, [[Ruushka]] iyo [[Turkiga]]. 

= Khatarta Caafimaad =
[[File:Chute tobacco.JPG|thumb|Sawirka nin cabaya Buuri [[wakhti]] lagu qiyaaso 1595.]]

Buurigu waa midka [[sadex]]aad ee mukhaadaraadka lala qabsado iyo kan [[toban|afar-iyo-tobnaad]] ee 20ka mukhaadaraad ee ugu khatarta badan [[duni]]da. 

Buuriga ama tobaakadu waxyaabaha ay ka kooban tahay aad ayay u kala duwan yihiin waanay khatar iyo halis badan yihiin.
Tusaale ahaan, [[Sigaar]]ku waxa uu ka mid yahay
mukhaadaraadka, sababtoo ah waa wax lala
qabsado oo qofka isticmaalo mar kasta u baahan yahay.

Cabitaanka buurigu waxay keentaa xanuuno badan, isla markaana bur-burisaa dhaqaalaha qofka isticmaala.
Buuriga laga sameeyo [[sigaar]]ka waxa ku jira
kimikooyin badan ooy ka mid tahay Nicotine, taas
oo ah daroogo halis ah oo waxyeeleeysa caafimaadka qofka isticmaalaya.

In ka badan 60% [[dad]]ka isticmaala buuriga waxay u
dhintaan xanuuno la xidhiidh asaga.
Isticmaalka buurigu wuxuu keenaa cimri deg-deg, midabka oo is-bedela, ilkaha oo casaada iyo
xanuuno badan oo halis ah sida xanuunka "Kansarka" [[sambab]]ada, kansarka dhuunta,
kansarka faruuryaha iyo kuwo kale oo badan.

[[Dhedig|Dumarka]] buuriga ku xidhan wakhtiga eey uurka yihiin waxay keentaa ineey dhalaan ilmo aad u liita oo misaankiisu ka hooseeyo ilmaha eey dhasho [[hooyo]] aan buuri isticmaalin.

Waxa intaas dheer, [[warshad]]aha sameeya buuriga iyo [[beer]]aha laga beero buurigu waxay shaqaaleysiiyaan caruur si ay yareeyaan kharashka soo saarista. 

{{Gumud}}

[[Category:Kheyraadka Dabiiciga]]
[[Category:Falgal]]
[[Category:Buuri]]
[[Category:Dhir]]
[[Category:Saynis]]
[[Category:Juquraafi]]
[[Category:Ganacsi]]
[[Category:Mukhaadaraad]]
