==Taarhiikhda Gabayada==

Gabayada [[af-soomali]]ga lama yaqaan sida uu u bilawday sida afka soomaliga oo kale laakiin waxa macruuf ah in gabayga soomaliga ahi soo maray marxalado fara oo loo aanayan karo abwaanadii hore. tusaale ahaan raage ugaas oo ku soo kordhiyay habka laba dhaca qaafiyada, ugaas nuur oo soo kordhiyay habka maansada iyo gabayada gaagaabn iyo sdioo kale isticmaalaka ereyo badan oo soomali ah.
Darbadaaley. sheeko beena ayaan idinku dul sameynayaaye eega bal kkkkkk.
iga raseeya  idinku taariikhdii isaaqaan  tirtirayaaye nimankii garxajis siiba ciidagalee gabeyga balada ku qabey iyo habar jeclo waa waxba kama jiraan gabayga daarood ayaa iskalhaa 
aleylee nin la oran jirey xuseen xasan ayaa ereyga suugaan oo afsoomaaliga macne kale ku lahaa  u adeygsadey waxa hada loo yaqaan suugaan waxa uu ahaa nin isaaq ah oo rer guuleed suldaan ahaa waa ciidagle , nin kaas mooyaane  kaas oo sida taariikhda lagu hayo  tirshey  gabay la oran jirey suugaan gabey . marar kaloo uu tirinaayey gabayna  uu ku hal qabsadey suugaan gabey hadaan siinka ka hingaadhso, runtii waxa jiri jirey rag gabeyga  wax yayaqiin oo isaaq ah se taariikhdoodii waa ay luntey . sida ragii noolaa 1700 dii sida  Madar-gariirood, xandule nuur, nuur dhago-cun, waran kalyaale ,xaye galeydh,xuseen gadiid,aw ibraahin,.laakiin ragii ragaa ka danbeeyey  ee jirey dabayaaqadii 1800dii ilaa 1900dii bilowgiisii ayaa lahayaa 
ragii ina cabdula xasan la xili ahaa iyo kuwii waxoogaaga kayara horeeyey.
sida  Salaan carabey ,xuseen aflow ,qowdhan ducaale,birdhiirle,cabdi gaheyr,gamuute,cali jaamac haabiil,muxumed xaashi,cumar ustareeliya,cabaade,afqalooc,ilma fadal,godane,cayuun,yawle,
xasan tarabi,timacade,iyo qaar kaloo aad u badan .
waxase oo jira nin wakhtigii  uu jirey kacaankii barakeysnaa ay noqdeen qolyihii ay ragaasi ka soo jeedeen kacaan diid sidaa awgeed  waa laga tirtirey taariikhda soomaaliyeed .
waxaa mudnaan iyo xusid mudan in rerka daarood siiba rerka harti  siiba rerka dhulbahante ama siciid harti  ay mudnaanta koobaad leeyihiin maxaa yeeley  iyagu  sayidkii waa ay la socdeen , waa ku wii daraawiishta ahaa Kacaankii barakeysnaana waa kuwii la socdey ,markaa rerkaas iyo rerka la dhaho ogaadeen  ayaa taariikhda suugaanta soomaalida laga qoray iyaga oo quraa matali kara ,maxaayeeley  waligood mucaarad ma aysan noqon . kacaankiina waa ragii difaaca ugu jirey ee ku idlaadey markaa waxa ay muteesteen in lagu xuso  buugaaga taariikhda soomaaliyeed  siiba suugaanta soomaalidu wax taariikh oo kale ma qoraan se wax la qoraa waa suugaan , hadey Gabay ahaan lahey  hadey Maanso ahaan lahey waxa se muc jiso noqotey  dadku waa is badalayaa  oo kolba wax kale ayaa ku soo biiraaya  markii guumeys tuhu ka kacey dalkii soomaalida  waxaa waagaas hore  ugu sareeyey ama  waxa xaga dhaqan ka  ahaa waxa ugu horeeya  gabayga , se markii soomaalidii dal yeelatey ee aduunkii dhex gashey waxa badalay gayadii  HEESO. Heesahaas oo galey xagii  uu gabaygu ku jiri jirey  waa gii hore, oo Heeso wax leykugu sheego laysku dhiiriyo layskugu faano  lagu gartamo,oo layskuna guubaabiyo , hadaan tusaale  usoo qaato waagii soomaalidu la dirireysey  itoobiyaanka  waxaa dhiirigalinta ugu weyn ahaa heeso  dacaayada ugu weyna ahaa heeso  markaa  waxaa halkaa ka muuqaneysa in heesihii badeleen gabaygii , oo noqdeen waxyaabaha laysku wacyi galiyo bulshadana wax loogu sheegaa iney noqdeen  hees taas oo aheyn heesihii  hawlaha lagu qaban jiree soomaalidu dhaqan u lahaayeen  sida tii geela lagu waraabin jirey tii dumarku cowska ku sameyn jireen  ilaa tii caruurta ama dhalaan ka lagu barbaarin jirey ama maqasha lagu raaci jirey  amaba tii lagu cayaari jirey  ee lagu  cadalooli jirey ahayn ee ah mid dhaqanka soomaaliga ku cusub  oo heestii inta la xikmadeeyey  laga dhigey  mid sarbeeb ah  ama mid jaceyl ah  oo inta lagu ladhey  LAXAN  iyo MUUSIG  si luuq heer sare ah looqaadaa taas oo markaas heestii  ka dhigtey mid bedasha qiimigii uu gabeygu ku lahaa bulshada soomaalida maxaa yeeley  heestii  muusigan aan soomaalidu hore u aqoon ayaa lagu ladhey  taas oo u suurta galisey in loo hanqal taago heestii  loogana dhageysi nuglaadey  gabay gii oo uu gabaygii  noqdey sidii wax duug ah  halkii fariin ama kaftan ama dhiiri galin ,ama baaraarujin ama wacyi galin  ama wax  isku sheeg  gabayga loogu adeegsan jirey in heestii loo adeeg sado  intii gabeygu  lahaan jirey oodhan  waxeyna sababtey in gabeygii  soomaalidu ku faani jireen  uu mudo kooban kaga baxey  goobihii soomaalidu  ku kulmi jireen  oo uu  noqdey wax odayaasha  da'da ahi  iska dhag dhageystaan  mudo aad u koobana  gabaygii  marka ruux marinaayo  loo wada hanqal taagi jirey  dhagaha laga fureysto  oo marka muusik  lamaqlo  loowada hanqal taago  oo si xiiso iyo xaladi ku jirto loo dhuuxo  mirihii heesta  muusigu ku ladhan yey  .
Sidda taariikhda soomaalida  ku cad waxa uu ahaa ninkii  bedeley  gabeyga  soomaalida  ahaana aabihii horseedka ka ahaa heesaha cusub uu ahaa CILMI BOODHARI maxaa yeeley isbedelka dunida iyo waayaha iyo waxtiyadan la galay nolol ka duwan tii soomaalidu ku dhaqmi jirtey  ee aheyd rer guuraaga laga soo jeestey  lana bilaabey wakhtiyadaa wax yar kasii horuun in magaalooyin la sameeyo dadkuna  noloshii ay ku jireen ee rer guuraanimada ku bedelaan mid magaalo  oo leh qaab nololeed ka duwan kii rerbaadiyaha  mam rer guuraaga  markaa waxa dhacdey  isbedelkaa dhacay inuu sababo  oo noqdo mid wax weyn ka badala dhaqankii  oo wixii ama qaabki loonoolaan jirey lagu badelo  qaab cusub  oo wata wacyi gelin qaabkale leh wax isku sheeg qaab kale leh maxaa yeeley  rerguuraadgu marka wax isku sheegayaan  waxey wax iskugu sheegi jireen  hadba  waxa ku xiran nolol maalmoodkooda iyo bay'ada ay ku nool yihiin ,hadaba magaaladii waxa aynoqotey mid ka duwan tii rer guuraaga oo wax isku sheegii waxa uu noqdey mid ka qaab duwan kii hore  iyaga oo hada dadku dadkii uu ah ,hadaba waa nin iyo waayihii da' iyo xiligeed e  mudo kooban ayaa gabaygii soomaali  ku dheeraa ey bedeshey heestu  .ninkii la odhan jirey  CILMI BOODHARI  ayuu ahaa ninkii cabir nololeedka waayahan cusub  ififaalada ka bixiyey , maxaa yeeley is bedelkii noloshu waxa ay keentey  isbedel dhaqan  kaas oo  wax caadiyan soo ahaa oo adoonku istaa wuu isbadalayaa noloshuna ama habnoleleedkuna wuu is badalayaa waa mar  duur aadan waxba ka qaban karey timaado ayaa noqoneysa mid aad ku qasbantey isbedelkaa inaad isla badasho .
aduunyoy xaalkaa be ayuu abwaan yidhee, markaa is bedel nololeed kaa iyo bi'iyadaa is bedeshey ayaa waxa kaliftey in dadku sidii uu u fikiri jirey aanu u fikirin uu u fikiro  halka markaa uu joogo sidey tey inuu la socdo qasabna ku noqotey inuu ka tago wax  soo jireen ahaa oo isbedel aad u weyni dhay siiba dhaqan ka soomaalida , sidda  aynu wada ogney aduunkii ama jinsiyadihii aduun yadu waa kuwan ku socda iney noqdaan  xaafad ama maagaalo  la moodo iney iskasoo dhawaadiin intii markii hore isku jireen iyadoo la sameeyey xuduudo  iyo wadamo , hadan qaaraduhu indootii ay weligood isku jireen aye isku jiraan  hadana waxaad moodaa iney  jeef ama beel meel wada yaala yihiin , maxaa yeeley  inka afrika jooga iyo ninka aduunka geeska kale ku nool ayaa  halkaa kawada hadlaaya  oo halkaa iska arkaaya , meel aad sanad waayadii hore ku gaadheen ayaad hada saacad ku gaadheysaa oo waadigan  mirtan rooreysa iyo tan duuleysa iyo tan bada dul sabeyneysa raacaaya iydoo taar tilifoon meel dheer ka jooga iyo meel dhow ka jooga si aad u wada maqleyso waxa ka dhaca soomaaliya ayaad adigoo qaarad kale jooga halkaa kala soconeysaa ,waxaan uga socdaa marka aad is barbar dhigto qaab nololeed kii soomaalidaa horee rer guuraaga ahaa iyo kan rer magaalka noqdey iney kala duwanaadeen oo waxii waa gii hore qofku qarsan jirey haka noqoto  jaahil nimo  ama aqoon yaraan ama dhaqanbee  markii danbe qasab  ay qofkii ku noqotey inuu waayihiisa iyo waxa la soo gudboonaadey iyo noloshan isbedelku ku kuyimi inuu ka doodo , markaa CILMI BOODHERI waxa uu ahaa ruuxii soomaaliga ahaa ee dhaqankii iyo caadadii soomaalida  isbedelka diidan ee ku sii adag dhaqankii hore ee diidey dunidan is bedelku ku yimi iney la jaan qaado waakii dhaleeceynaayey maxaa yeeley  aduunka guudkiisu waa is badalayaa oo cilmi ayaa la bartey dadku sidii waa gii hore uu ufikiri jirey ee koobneyd u fikirimaayo dadkale oo kala wada ceyn ah ayaa la bartey  in maalaayiin quruumood  dunida kuwada nool yihiin ayaa la ogaadey oo waatii soomaalidaba shanta quruumood eekala dhaqanka ee kala afka ah ey kala qaateen  markaa waa nin iyo waayihiise waxaa qasab noqotey in ay dadku la qabsadaan isbedelkan  la soo gudboonaadey eeay ku qasban yihiin haday iney sii jiraan oon la jidhin rabaan  dhagax baan isbedelin baa la odhan jirey kiibaa xitaa kun nooc loo badeley  markaa CILMI BOODHARI markii waaxyihii iyo waxii dareenka ahaa ee la soo gudboonaadey markuu ka sheekeeyey  inuu waalanyey ayaa looqaatey se waxa uu ku sheegtey gabay iyo hees waxii lasoo gudboonaadey  sidaa isbadalka  laysku diid siinaayana laysku diidsiin jirey  wax yaabo kaloo nolol maalmeedka quseysana  waakii lahaa  DADKA WAXAA CAYNBA CAYN ILAAH UGA DHIGEY HEYS CAJEBIYEENE, SE SOOMAALIDAA CAADA XUNE IGUMA CEYDEENE ,
maaha soomaalidu dad caado xun se way madax adag yihiin mana ogola isbedelka inay siduu ugu yimi u darsaan oo wey ka caga jiidaan caqligoodana lama kaashadaan fikir  iyo falan qeyn  ku wajahan is bedelka dunida , markaa BOODHERI  gabay intuu ku dooday ayuu hees aan hore soomaalidu wax ugu cabiri jirin ama wax iskugu sheegi jirin  uu wax dadka inuu kaga dhaadhiciyo sameeyey  isagoo leh waa wax dhici kara  horana u dhacey  dhicina doonee heyla yaabinee  is adkeynta iyo dhabta dhego ka furaynta joojiyoo  garowshiyo wixii u baahan garowsada hana is giijinina e la socda  bal ahada eeg soomaalidu iyagoo ku maahmaaha..WAXAAD QARSATAABA WEY KU QARSADAAN, NIMAAN HADLIN HABARI MAY DHALI,NIN AFLEHBAA ABAAR KABAXA ,intuba waxa ay sheegayaan  qofku inuu cabiro  waxa uu doonaayo oo uu sheegto hadana dadkii u garaabi lahaa ma u garaabayaan oo wey iska dhego marayaan  iyagoo waxa ay diidayaan ama iska marmarayaan  markiiba dhaqan ku qaadaaya iyo caado  oo odhanaaya waxaas caado uma lihin  waxaasi dhaqankayaga maaha ,hada waa wax caqliyan macquul ah ayey hadana soomaalidu ka caga jiidaan ama ka madax adkaadaan ama aana qirin . markaa ninakaa Boodhari ayuu ahaa ninkii soomaalida waxay caqligooda la kaanshan karaan  ama ka fikiri karaan oo suurta gal ah ay sidiidsiinayaan ayuu CILMI boodheri  ku cadeeyey gabaygiina uu isagu  ahaa ninkii ugu horeeyey ee hees  luuq leh oo si cusub loo qaado  uu qaadey kuna cabirey dareen  la soo darsay  isaga  iyo dadbadan oo soomaali ah se aan doonayn inay ku dhiiradaan  ama dareenkooda cabiraan  caado ka cabsoodey caado ma jirto wax layidhaahdaa  maxaa yeeley  nolosho iyo waayihu waa is bedelaa si ay noloshuna u socoto waa in aad wakhtiga la jaan qaadaa hadii kale dunidan xawaaraha ku socotaa cidley kaaga tegeysaa  sidaa hadaba soomaalida cidlada looga tegey oo ay iyagu is dhigeen iyo caqli iyo caado xumidoodii . markaa aan ku soonoqdo gabaygii ye  waxa badeley hees  uu hormood u ahaa Cilmi  Boodhari iyo rag kaloo ka danbeeye sida CABDI  SINIMOO, ismaaciil CAGAF, iyo ragii kalee ka sii danbeeyey, sida HADRAAWI, HURYO, INA SALEEBAAN BIDE, CALI SUGULE,CABDI QAYS, GANAY, iyo rag kaloo badan markaa heestii waxa ay noqotey wakhtigan xaadirka ah dhaqanka soomaalida waxa ugu sareeya  oo xagii waagii hore  ninka gabya laga tixgelin jirey  ee uu bulshada ka mudnaa maamuuska ayaa hada ninka heesaa kaga jiraa heestuna noqotey waxa  suugaanta soomaalida jagada ugu sareysa  ee wax layskugu sheego laysku guubaabiyo ee laysku wacyi geliyo ,
MARKAA GUNTII IYO GABAGABADII  waxaan uga socdey  sheekadaa iyo sharaxaa dheer hadii kacaankii barakeysnaa uu reero siiyey gabaygii soomaali ka dhexda ahaa eewelibaa reerihii ugu badnaa laga maroorsadey  ileen aduunku waa isbedelayaaye  murtidii iyo afkiiba waakiiye  dadkuna waa dadkiiye  kuwii gabayga sheeganaayey ileen waakuwan leh murtida kuwii bilaabey baanu nahee  heesihii iyo isbedelkii suugaanta ee gabaygii la casiley heestiina la dalacsiiyey ee la jaan qaadey qeybaha kala duwan ee dunida  ninamkii daarood xagey ku hadheen! abABWAANBAA YIDHI  (HADUU GABEY HIDIYO DHAXAL GALIYO EREYGA LAGU DHAARTO DHAWAAQIISA DHEER WAANIGII DHAADI JIREY WAAYE DHAMAANA MAAYO WIIL NAGA DHASHOO GOOLKA DHALIYAAYE  DHAWAAQII GAHAYR IYO SALAAN HALKEY ODAYADII HORE DHIGEEN ANA DHAAFIN MAAYEE AAN SII DHEX GALO WEEDHA )  waxaan uga socdaa ninkii suugaanleh waa nin suugaan leh ninkii awowgii gabyi jireyna qudhiisu kama qatanaadeen ninka aabihii  maal qabeen ahaa markuu dhinto isaguunbaa dhexlaayee  ninamka taariikhda gacan kacaan kurimiska ah dhig dhigaayow  naftiina been ha u sheegine runta ku rafta  ileen iniinbaad sidaa aad gabayaa usheeganeyseen ayaad heesayaal u lahaan laheydeene.MISE  KACAAN KALOO AAD HEESAHANA IDIIN XARAAN QORAAD  LA SUGEYSAAN  WALEE SOOMAALI IS BARATEY INTAAD TAARIIKH  IYO DAD SOOMAALI AH OO SOO JIREENA  OO TAARIIKHDA IYO HIDAHA IYO DHAQANKA QEEYB LAXAALLEH KAGA JIRA  OO KARTI IYO SOOMAALINIMO  DAD DHEER LA LEEYEY U XAASIDA WALEE MEEL LAM GAADHO , XADIISBAA ODHANAAYA ,, WAXAAD NAFTAADA LA JECESHEY KA WALAALKAANA LA JECLOW .  guntii iyo gunaadakii  taariikhda lama qoree iyadaa is qorta  ogow indho adkaanta iyo marsiina iney tahey cawaanimo iyo jahliayad cawaaqib xun  isbedelkii qarnigan baa bilaabmee midkeebuu kacaanka imandoonaa  soo boobi ma heesahan hadeer laga sii baxaaxo mise waxa hadeer badeli rabee lasii rakaabinaayo , ilaah ahin soo hadeeyo  soomaali waxa ka dhexeeyana yaan lakala sheegan se  sidii loo kala howl iyo hadal sanaa ee suugaanta iyo xuriyada iyo cadaalada iyo soomaalinimada waa in laysku qiraa .

qoramadan beentana aan kuyara madadaaloonee la socda waatan soo socotee
Qorraxdu cirka kalabarkiis ayay xoogaa dhaaftay, waxaana dhabanaysay layr fudud oo dhanka deexeed markaas ka soo bilaabatay, oo uu qabowgeedu dejiyey kulaylkii gabbalka maalintaas ka soo haadayay, kaas oo ay Maxamed iyo tuldaha uu la joogaba tan iyo barqadii la dhididayeen. Waxay naacawdaasi ruxaysay kob leh geedo waaweyn oo cumur ah, halkaas oo ay daaqayeen neefaf ka badbaadey dhacii ugu dambeeyey oo lagu qaaday geelashii dhawaan la weydaariyey, inta raggii dhaqay badankoodii hilibkoodii haadda loo waray.
Dabaysha duhur kolkii ay dhacdo wuxuu geelu qabatimay in uu dhirta waaweyn uu isagoo habeedinaya harsado oo hoosteeda ka daqaqamo, caws ama dhaayin afka la raadiyo. Waxaa, hase ahaatee, intaysan halihii cadceedsi u dareerin orday Maxamed oo u sii jeestey gurigii adeerkiis Aw-Muuse Ismaaciil oo ay da’diisu kolkaas toddobaatan sano ka badan tahay. Wuxuu labaatan jirkaas halaha barqa maalay duhurkii xaafadda ugu rooray waa jacayl uu u qabay in uu maqlo gabay uu ka malaynayay in uu wadaadka adeerkiis ahi ka tiriyo geeridii iyo cayrayntii loo geystey xoolohooda iyo xigtadooda.
Geed weyn oo aqalka hortiisa ah ayaa waxaa falag ku hawlanayd bahdii ugu yarayd ooriyaha odayga oo aan madaxa kor u qaadin ilaa uu Maxamed oo matoobbo sitaa soo dul istaagey oo yiri: ”Maxaa lagu harsaday?”
Araggiisa ugama ay nixin in aysan jeclayn ee waxay mooddey in uu dhiillo hor leh la dhalandhoolayay oo geelii yaraa oo haray uu col kale ulaha isugu dhuftay. Markii uu argagaxa wajigeeda saaqay dareemay buu inta qoslay wuxuu yiri: ”Odaygii ma joogaa?”
Waxayna ayada oo naxdintii ka yaraatay, hase yeeshee weli yaabban tiri: „Hadda ayuu baxay“.
Maxamed xoogaa ayuu dul taagnaa duqdii oo falagteedii duubashida ahayd ku maqan, wuxuuna ka calool xumaaday in uusan wax gabay ah meeshaas ka helin. Ugu dambayntiina wuxuu asaga oo qalbi jaban yiri: ”Ma gabyay maanta?”
Markaas ayay toos u garatay sababta uu duhurkii u soo wirwiray waxayna ayada oo hawshii ay haysay u kaadisay oo dhoollocaddaynaysa tiri: ”Maandhow, kani damiinowye haddii aad gabyeysid gabay!”
Duhurkaas midkii ku xigey ayuu Aw-Muuse tix dheer oo gabay ah wuxuu ka mariyey fagaare ay beeshu isugu yeerteen si ay abaabul ay Darbadaaley udubdhexaad u tahay uga tashadaan, wuxuuna odaygu tixda ugu luuqiyey qaab xallad leh oo aan laga filayn in uu nin da’daas joogaa maansada uga dananiyo.
Inkasta oo uu ahaa ninkii ugu horreeyey oo gabay dheer afka Soomaaliga ku tiriyey, haddana waxaa tixda ka muuqata in ay lid ku tahay qaar ka mid ah tiirarka ugu waaweyn dhaqanka Soomaalida. Waxaa maansooyinka iyo maahmaahaha ku badan in aysan dumarka iyo dhallintu garasho fiican lahayn; hase yeeshee wuxuu gabyaagaani ku nuuxnuuxsaday in ay dhallinyaradu hayaan maskaxdii iyo muruqii bulshada lagu horumarin lahaa iyo in hawl kasta ayaga loo daayo, halka ay dadka filoobey nasniin iyo taakulayn u baahan yihiin oo aan waxba laga sugayn, waxaana tusaale buuxa ah meeriskakan: Daalicii markaa baxay nakhliga, boqol ka doorroone. Wuxuu kale oo darbad dhan ku guubaabiyey dumarka oo uu hab qurux badan u dhiirrigeliyey, isla markaas wuxuu kaga dabeecad duwan yahay maansooleydii hore in madaxda la canaanto oo aan hadalka lagala gabban.

*Darbane Maxamedow gabay aduu, kuu daliil yahaye
*Aduu kula degoo kula dersoo, daacad kuu yahaye
*Durdurkiisii adigaa ahiyo, daristii [1] weyneyde.
*Ducaqabe adaan waxaan lahaa, xaal walba u daaye
*Da’daadaan lahaa waxay furfurin, daharradii [2] baase
*Duq baad tahaye joog baan lahaa, waa la soo didine.
*Duullaanka hore waxaan lahaa, wiilasha u daaye
*Haddii laga danbaxay xaajadaan, idinla doonaayay
*Dirqi buu igu qabsaday hadalka inaan, anigu dooxaaye
*Wuxuu mudanahay iga dalbado, diiday ma awoode
*Kol haddaan dariiqiisa furo, wayga soo degine,
*Waxeer labada daar [3] ii fadhiya, aan idin deeqsiiyo:
*Madfacaan diyaarsaday miyuu, derejku ii fuulay
*Dabkiyo liifaddiisii miyaan, mar is dareensiiyey
*Danbaaburo rash iyo qiiq miyaa, uunkii wada daadhay;
*Awal maanso waataanan dumin, toban diraacoode
*Dibnahayga waataan ka jaray, tan iyo Dayrwaaye
*Dannigayga waataan is iri, Aakhiraa darane.
*Dariiqayga waataan ka dhigay, diinta Nebi raace,
*Doqontiyo haweenkaa is yiri, kani damiinnowye.
*Dig dhehoo dannaagooyin dhoo, dininig roobaad dheh!
*Durdurkii Garoowiyo cirkiyo, danabyadiisii dheh!
*Dawladaha is waafaqay habeen, dacawigoodii dheh!
*Dirirtii Miskoo iyo rash iyo, dab iyo baaruud dheh!
*Dayaxiyo shamsada soo baxdiyo, waaga daalacay dheh!
*Murtidaan dambaysiin jiriyo, doogsin galabeed dheh!
*Xarafyada ma kala dooriyee, Do’ iyo Daalkeed dheh!
*Dadow xalay hurdana maan damcinoo, doob isugu waayay
*Degtii aan barkiga saaray baa, madaxii loo diidey
*Daas gogol la ii dhigay miyaa, igu dabayloobey!
*Dacas [4] iyo rafaad bay heliyo, diilalyo [5] i saaqday
*Waan wada deddadey [6] sida laxmiga, la iga diifaayey
*Dubaaqayga oo idil miyuu, dab iga qiiqaabay.
*Dayax dhacay intuu waa ka galay, waysla diriraayey
*Sidii aar damqaday oo cartaan, doobbaha u giijey
*Dibnihii aan ilkaha ku qabsaday baan, daa’im ku abaabshey
*Galow sidii markii wax aan damcaba, wayska dananaayay!
*Degganaansho iyo nabad miyaa, xarigga loo duushey
*Ma waxaan diidayaa uumiyuhu, dib uga rayn waayay,
*Dacartaan hortii xiray miyaa, la iga soo daayay?
*Ciil iyo hammi aan dugin [7] miyaa, la igu daardaaray
*In aan diir qadhaadhnahay miyaa, uunka laga daahay
*Dagaalka inaynnu qoob dhigin miyaan, dad ina moodaynnin?
*Darbad waxaan u naqay mudanahay, hal aan ku diiraabay [8] ,
*Darbabna waxaan u naqay reer tolkayoo, doorkii ka idlaaday,
*Darbadna waxaan u naqay ooryeheer, nagu dan seegaaya,
*Darbad kalena waa aniga iyo, dan iska sheeggayga,
*Darbad kalena waa Guullahay, Daayin midaan tuugo;
*Darbad waxaan u naqay mudanahay, hal aan ku diiraabay
*Tan iyo Qaw [9] adaa daadsan iyo, ceelkii Dabarowe [10]
*Ogaadeen cabsi buu uga dan baqay, dooggii Himirowe
*Dangudban iyo Dhudhubo-Hawd hartigu, kaaga soo durugye
*Dacal kale Kax iyo buu degaa, dooxadii Dhudube [11] .
*Dadka yaroo cadad ah damac lahayn, lagugu sii daaye [12]
*Kolse haddaydin dirirtaan khalqigu, amarka waa dayne
*Nuur Maxamed geeluu dalbaday, tuludna loo diidye
*Ergo daran kacaysoo dulli ah, dooxadii timide,
*Laye wuxuu la soo duday bahdiis, inay daweysaaye
*Darbane Nuur Cismaan keli ahaan, dooc ku tari waaye
*Ogaalkaan dareen qabo mindhaa, uma dadaashaane.
*Dayacanow delleganow [13] sidii, doog Alle cid siiyey
*Diigdiigsadow [14] sida biciid, cid uma daardaare
*Shisheeyuhu wuxuu damacsan yahay, waana kama diide
*Duqowdiyo ikhyaartii la diley, kama digriiryaade [15]
*Duunyada haddii lagala tago, dib uma raacdeeye.
*Iyagaa isku duullane cid kale, deyiba maayaane
*Haddaa duulba duulkaan u guran, dab iyo baaruude
*Koo kale dantiye keenna dega, deexda bariyaysa
*Dayn iyo dukaan baad gashiyo, damac magaalaade
*Dadaalkaagu wuxuu saaran yahay, diiro saraciiye
*Darxumaad u wada liidataan, duunyaseegyahowe [16]
*Candho-diiranley duul nin [17] lihi, cid uma daayeene
*Dudiyo Xiito [18] nimaan loo lisayn, duni ku leeleelye.
*Diihaalku geel inuu ku ba’o, idinka diimoonee
*Duhurkii haruubkii ahaa, kibis ka doorroone,
*Kolse haddaad dariiq wada madhaan, waysu soo dumine,
*Inshaa Allaahu duulkaad gashaan, waa dulliyayaane.
*Waxsaan lagu dambaabayn dad Bari, haatan boqor diidye
*Iskaga daalid mooyee guddoon, haatan damashowye
*Waxsaad kaga daliil qaadataan, beeni duug ma lehe
*Haddii dooyadaad [19] shalay dhigteen, Udan ku daaduumay
*Kolkuu soo dunmoo soo durkoo, dirir la dhawraayay,
*Inuu soo dabbaaldego hadday, dani geyaysiisey.
*Ammaantii beryahaa nalaga diray, dahab hadduu keenay
*In aan boqorka laga dayn haddii, dhaartii lagu duugey
*Markaad socodkii diideen haddii, duco laguu oofshey
*Darmaanihii [20] dilkii Hagar haddii, duudsi laga yeelay
*Doolliyo hadduu Irir warkii, haatan wada doojey
*Iiddoorka Dix jira hadduu, diririgtii sheegey.
*Dalal iyo Ugaas iyo Wacays, duulka bah Xawaadle
*Duud Magan Warfaa reerahaan, damac walaalowney
*Libintuu ku diirsaday ninkii, wax ila doonaayey
*Nin mowdkiisa laga daahayoo, dilayo mooyaane,
*Dib baan wacad Allee geelayaga, cidi u daardaarin.
*Darbadna waxaan u naqay reer tolkayoo, doorkii ka idlaaday
*Dabdacallaad [21] ahayd waaxidaan, dabo u noolayne
*Dilkaagii la doon laguna farax, sida dad gaalaade
*Debinkaas lugaha kuugu jira, lagugu sii daaye
*Naftaada u dadaal wacad Allaan, duulna kuu rabine.
*Adamihii [22] maroodiga damcoo, waayo daba joogey
*Hadduu dagantidii rabay hadduu, boqonta doonaayey
*Uu diday daleeshana u baxay, damacna dhiilloobey
*Intaan dhowrihii [23] dirirba holin, duruga mooyaane
*Durba qalanjaa [24] soo dadbee, da’a dambaan waayay.
*Duflihii libaax dhalay hadduu, duqu mar weynaado
*Digta iyo dagaalkiyo hingada, duulistiyo xoogga
*Dariiq baa Ilaah wada marshaa, doqon ma yeeshaane.
*Daalicii [25] markaa baxay nakhligu [26] , boqol ka doorroone
*Qabiilana duryaadka u kacay, door ku noqotaaye
*Ayaxuba hadduu meel ku dego, doogga ka idleeye
*Dawacaduba ari bay gashaa, labo ka dooxdaaye
*Waraabuhuu ma daahiro waqiis, duhurka maalmeede
*Wuxuu duud habeenimo u gelin, daganti un dhawre.
*Naagiba nin ay dahatey [27] baa, lagu dangiigaaye
*Rabbi amarki waa duqe maxaa, doorshey faraceenna
*Kun nin oo aan dab hurin karin maxaa, duul ka wada beeray
*Maxaa dog [28] iyo beer idinka dhigay, dux iyo jiir waayey
*Hohe nimaan ku diirsado maxaa, duge idiin diidey!
*Nin guubaabadiinna isku deyey, wow dan li’i uune
*Wax wacdigu dubaaqa u galaa, duulka khayrka lehe
*Damiin dhega la’ lama waaniyee, waa isaga daale.
*Nindoor iyo dilaa iyo tolkay, deeqsi ka idlaaye
*Raggii ficilku daardaari jirey, duug la wada geeye
*Damiir waxaan lahayn baa ku haray, dohatan [29] xeebeede.
*Ilma Yuusuf qaar wax u dilaa, kama danbeeyaane
*Dacar boowayaashiis shalay, sarac ka doorteene
*Kuwii Faarax diley eebbahay, deeq isaga siiye
*Alla reer Xirsoo wada dug yiri, damashi weeyaane.
*Danab kulule goortuu is dhayo, dab iska nooleeye
*Darxuma weyne weligiis hurdada, daa’in kama toose
*Ninkii ina adeerkiis dulmiya, dib u xanaayeeye
*Diradiriyo muran iyo xisdi baa, dilay naftaadiiye
*Sidii dumar nin wada qabo xan baan, la iska daynayne
*Dakanaduu dadkeedii kan yahay, duug wallee ma lehe.
*Dad haddaad tihiin toban sanaad, laguna daaqeene
*Dabqaxa Dhirindhireed madaxyadaan, abidan duugoobin
*Doob-Cadale iyo tii kaloo, laga danbaysiiyey
*Alla dakhalka jabay baan, waqiis laga dawoobayne
*Dakanadiinna maqan oo rag qabo, deyiba maysaane
*Haddaan diin la dhigan oo ninnimo, daabka la adkaysan
*Dulli baa lagu socdaa wacad Allee, labada daaroode.
*Darbadna waxaan u naqay ooryeheer, nagu dan seegaaya
*Korkiinnoo dallaayada raggii, daahirka u shuufey
*Laabtiinna ninmankii ku daxay, shayga dananaaya
*Gacmihiinna nimankii u dumay, [[lacagta]] duuduuban
*Daclihiinna nimankii ka lulay, dahabka laalaada
*Durrihimida khayliga [30] raggii, duuddiin [31] idin saaray.
*Nimankii degdeg u keeni jirey, xidid wuxuu doono
*Durdur sidi raggii caano geel, idin dabaalsiiyey
*Dacaamkiinna nimankii ka dhigay malab la soo diiqay
*Diggooniyo ikhyaartii kaloo, deyrka idin keentay
*Intaan duugta lagu aasin baa, daahyo rogateene.
*Dad wada cajab oo waxaa la yiri, naago door ma lehe
*Shalay waxay ka dalangaynayeen, danaf cayaareede
*Durbaan bay layeen tumanayeen, damac la’aaneede
*Inaan dumar kalgacalkiis wax gelin, diirka ka caddayde.
*Orda doomahaas raaca oo, Doy [32] isaga dhoofa
*Ama kaca Hartigu waa duddee dawlad kale aada
*Ama kaca raggaa Saaxil [33] dega, suuqadda [34] u danansha
*Balse inaad na diir dhawrataan, waaba doqonniimo.
*Darbad kalena waa aniga iyo, dan iska sheeggayga
*Duhur iyo habeen iyo dharaar, oohinta aan duugin
*Daaraha cidla ah iyo guryaha, igu dabayloobey
*Dalanbaabigaygiyo lugaha, diifka socodkayga.
*Derbiyada magaalada agoon, diiqsan baa tubane
*Alla dumar hangaalan [35] baa ku badan, dawyadaan marine,
*Wallee ama dan li’i nooga baxe, labada duubduubni
*Ama dumar rag kale qabo annana, weer [36] ku daa’imminey.
*Darbad kalena waa Guullahay, Daayin midaan tuugay;
*Eebbow dambaabaye maqfiro, adigu hay diidin,
*Eebbow cisyaankaan daldalay, derejo ii dhaafi,
*Eebbow waxaan hor u dulmiyey, ha igu daymaynnin,
*Dabka belelka naaraha Allow, derekadaa hoose
*Ebbow Ibliis ha igu darin, duulka lagu biirsho,
*Eebbow kuwii lagu derbiyey, hayga dacal yeelin,
*Ebbow dakano naguma gelin, nimankii deexeede,
*Eebbow nin weliyoo la diley, waad ka dirirtaaye,
*Eebbow ma duudsidid xaqa oo, Daayin baad tahaye,
*Eebbow rucbiga nagu dul furan, duul kale u meeri!

Maansadan aad ayay intatan uga badan tahay. Sidii hadba tuducyo u lumayeen ayaa intaasi ka soo hartay, waana arrin aan la yaab lahayn. Waayo qoraal iyo cajalad midna gabaygakani ma gelinnin muddo qarni iyo badh ah oo afka ayaa laysugu tebin jirey.
Waxay Soomaalidu weligood isu sheegi jireen in markii uu Aw-Muuse Ismaaciil tixdaan mariyey uu raaciyey in aan Darbadaaley nin qarnigaas nooli ka jawaabi karin; haddiise uu nin qarni dambe iman doonaayi ka jawaabo in uu horay ka geeriyoon doono, waayo waa gabay sun halis ahi ku qarsoon tahay oo ay in laga gabbadaa habboon tahay.
Doogkiciye
1979kii ayaa waxaa maalin harkii jiq Walwaal u dhow ka soo baxay gaari gaashaaman oo uu rinjiga marsanaa u ekaa dharka ay xirtaan ciidamada difaacu oo tuutaha lagu magacaabo. Cirka waxaa ku hilnaa daruuro gibillo waaweyn ah oo xagga koofureed haddaayay ka soo gurmay, laakiin markaas la moodey in aysan soconayn oo ayaga oo heego ah isku gudbey afarta goonyood idilkood. Dhulka waxaa ka muuqatey abaar ku raagtey oo toontii uu gaarigu ka soo baxay geedeheeda iyo meeshii dhirta gaagaaban lahayd oo uu asaga oo weli guuxaya taaganaaba waxaa saarnaa tilmaamo jiilaal. Caleen kutaal ah mooyee mid doog waayadaas aagga laguma arag, waxaana abaarta ka darnaa colaaddii kharaarayd oo ay xudduudda dheer oo Itoobiya iyo Soomaaliya noqotay goobo dhiillo oo ay meydka iyo fuuqyadu dhagxantii ka bateen, dad iyo duunyana laga kala qaxay oo ay habeen iyo maalin isku hardinayeen guutooyin uu galowgu ooyey.
Haddana wuxuu baaruurkii u sii dhaqaaqay dhanka koofureed oo geedo waaweyn oo teelteel ahi ka muuqdeen, waxaana ka soo daba baxay dhawr gaarii oo kale. Xoogaa yar ka dib wuxuu soo dhex maray ciidan qoryo yaryar ku hubaysnaa oo ay badankoodu kadalloobeen. Hareeraha oo dhanna waxaa ka soo funaanay ciidan, waxaana jihadii uu gaariga gaashaamani ka yimid isi soo daba joogey baabuurro kala jaad ah.
Geed weyn hoostiis buu gaarigii istaagey waxaana ka soo degey saddex nin oo ay mid ka mid ah sii gaar ah ciidanku u eegayeen. Wuxuu ahaa wiil dheer oo aad caato u ah, oo indho godgodan leh, kaas oo filkiisu soddonka galay. Timihiisii adkaa way ku baxeen garkana intuu maalmo ka hor xiiray ayuu xoogaa foodda keenay oo curtiisii dheerayd baa toos loogu jeedey. Wuxuu dhexda hayey oo laalaadsanayey qori faalgurey ah kabo madmadow iyo tuutana wuu qabey.
Waxaa meel dhow ka hoortay hogol, ciidankiina waxay degdeg u taagteen teendhooyinkoodii. Isla markiiba waxaa isu ekaaday cirkii iyo dhulkii oo kabihii ciidanku waxay quusayeen daad xaafood dul sabbaynayey. Dhibcihii darbaallada darandoorriga ugu dhacayey iyo ufadii dhirta iyo dhismayaasha liiliijinaysey waxaa lala maqli waayey onkodkii badnaa oo ay ragga qaarkood dhegaha faraha geliyeen, waxaana xareeddii dhulka dulundulcaynaysey if qurxoon ku bixinayey biriqdii aan hakasha lahayn oo indhaha lagala gabbanayey.
Sagaal iyo labaatan jirkii timuhu ku baxeen bulaankii ciidanka kama uu qayb gelin ee aamus buu teendhadii ku jirsanayey, wuxuuna mar danbe kor daadkii uga qaaday faalgurayga kursigiisii si aysan birta biyuhu u gaarin. Kolkaas ayaa nin garabkiisa fadhiyey intuu jalleecay wuxuu ku yiri:
- Khaliif maxaad la fekereysaa?
Baxaalli ahaan Khaliif Shiikh-Maxamuud wuxuu ahaa nin aamus badan oo go’aan adag. Wuxuu ka fakaday ciidamadii booliska Soomaaliya oo uu asaga oo yar ku biiray, wuxuuna dhuumasho ku galay dalka Yemen oo uu ka dib ka sii aadey waddanka Sacuudi Carabiya, halkaas oo uu ka helay shaqo fiican.
Asaga oo galab casarkii shaqo ka soo rawaxay buu wuxuu soo maray niman soomaali ah oo ku maadaysanayey saraakiil maalintaas Soomaaliya lagu toogtey oo afgenbi ay dawladdii ku samayn lahaayeen lagu qabqabtay, wuxuuna galabtaas goostay in uu u kicitimo dalka Itoobiya si uu ugu biiro mucaarad waayadaas la abuuray. Galabtaas habeenkeedii wuxuu cajalad ku duubay gabay isla markiiba gaarey dhulal badan oo markii hore ay xukuumaddii Soomaaliya in uu tiriyey u maleeyeen nin la oran jirey Cali-Afyare Aw-Cilmi, kaas oo markii uu labo toddobaad xirnaa la siidaayey, maxaa yeelay idaacaddii mucaaradka ayaa markiiba oodda ka soo qaadday gabayo kale oo codkii Khaliif ah; waxaana markii Cali xabsigii laga soo daayey lagu khasbay in uu ka jawaabo gabaygii Hurgumo oo ahaa tixdii ugu horraysey oo Khaliif.
Maalintaas  roobabawda ahayd, markii jirkii qaaday oo daadkii qaarna guray qaarna gudbey waxay ciidan sayax farfadhiyaa habsami u dhegaysteen luuqdii Khaliif Shiikh Maxamuud oo uu ku mariyey Doogkiciye oo uu kaga jawaabayey Darbadaaley. Markii uu sheegay in uu gabaygii sunta ahaa faragelin ku samaynayo ayaa raggii qaar u digeen, wuxuuna ku jawaabey:

=== Geeri iyo nololba Eebbe ayaa ii haya ===

*Aw-Muuse Deelleyda gabay, adi laguu daaye
*Adigaa dabuubtiyo [37] tixaha, soo dabaal baraye,
*Deelqaaf la’aan waadigii, daaddahayn jiraye.
*Doorroone mawdkii hadduu, dunida kaa dheelmay
*Malag Eebbe soo diray hadduu, maradii kaa diiray
*Gegi ay dillaacsheen haddii, lagugu hoos duugey.
*Rabbi kuu dallaayadi qabriga, labada daamoode
*Oo derejo dheer iyo ku saar, dadab sariireede,
*Ku dangiigso meel roon adaan, diinta caasiyine!
*Denbidhaaf lagaa yeel wadaad, daahiraad tahaye
*Durdurkii firdowsiyo ku waar, daar naciimo ahe,
*Duddadii Rasuulkiyo la shawr, duul malaa’ig ahe.
*Dulinkii cadaabeed Ilaah, kaaga derejeeye,
*Jahannamo ka durug waadigii, daacadda ahaaye,
*Dahrigaaga naartii Allow, aanay ku doobbayne!
*Dulmi nimaan aqoon Aakhiraa, dabaq la seexshaaye
*Nin dallacay ahaw oo waxaad, doontaba ha waayin,
*Dunji xuuralcayn ihi Jannada, kuu dabbaaldega’e!
*Afartaas midaan kuu dalboo, kuu durraansaday dheh!
*Kalgacayl dun weyn oo qalbiga, igu dahaarraa dheh!
*Ducadayda aammiin in uu, Daayin kuu qoro’e!
*Hayeeshee dantaan uga socdaan, kuugu daadegine;
*Sidii ruux intuu daqar ku yaal, daqantay laandeyre,
*Darbadaaley goortaan maqlaan, wada dubaaxshaaye!
*Waan wada deddoodaa sidaan, duumo baas qabo’e
*Dubka un baan dhaqaajaa sidaan, diilalyaysnahaye
*Markaad dakhalka jabay sheegto baan, dan u ilmeeyaaye.
*Sidii neef dibboodoo kalaan, dulugle rooraaye
*Duhur iyo allayl oohin baan, dhabanka duugaaye
*Duufaan xagaa baan anoo, dagan ka yuusaaye.
*Derrinkaan fariistaba dhulkaan, tahan [38] dalooshaaye
*Daardaarka ereygaagu waa, iiga darayaaye
*Dardhashaan ka qaadaa sidii, ubadka dayreede.
*Raggayagii la wada duudsiyaan, dib u xasuustaaye
*Dhiiggooda diixanahayaan, caro diryaamaaye,
*Dacalllada intaan fiiriyaan, diricna waayaaye.
*Awgay dan li’i bay ahayd, diriradaadiiye
*Diigdiigashay kaa ahayd, weerar dumiddiiye
*Nin xarrago dalbaayaad ahayd, laguma daafayne.
*Hadba laba da’ood tii dambaa, belo dufaysaaye
*Darxumada na haysaa ka daran, sebenki Daacuune
*Dacay baannu wada qaayibniyo, oho ma-diidaane!
*Nabsigaa dawaaraynayaa, noo dulmeersadaye,
*La dullowyey waagaas haddaad, dad u sarrayseene,
*Halka dabadu geelu uga taal, noqoy dirkaagiiye.
*Waxaad adigu diidaysay baan, samo ka doonnaaye
*Dastuurkii aad ku noolayd haddii, nalagu deynaayo
*Deeq baannu wada siin lahayn, duudki Hoysama’e.
*Nin durriyad xun weligiisba waa, laga daduucdaaye
*Sidii ceel dardhaabeen ah baa, laga durduurtaaye
*Allaylehe la dowdabi tolkeen, laguna daanshooye.
*Dabqaxa Dhirindhireed dooyadii, dalaggu kuu keenay
*Doob-Cadale iyo kii kaloo, laga dambaysiiyey
*Warsangeli hashuu kaa didsaday, tani ka diif weyne!
*Waakaas duggaagii ka fuley, daribti reeraaye
*Wax tukuhu daloobinahayaa, doobabkii kacaye
*Durqe iyo dorgay hilibkayaga, loo dayaafadiye.
*Saaddii dabuurihi dibbay, kula dillaantaaye
*Dibnahaaga hadalkii aad ka tiri, doog [39] xun nagu reebye
*Wuxuu noo dednaadaba hadduu, soo daleel baxaye.
*Wuxuu galow ka sii dananayaa, dirirka cawleede
*Weligana wax loo daalacshaa, walaxyo diimoone
*Malahayga daafkaad ogayd, haatan soo degaye.
*Riyuhuba shabeel dalax hurday, lugo ku doontaane
*Marti fiid u dumey buu mar un, yabaq u deexdaaye
*Jinnigii dayoobaba nin baa, loo dalqamiyaaye.
*Ilaahay diiwaankiisu waa, kaa da’ weyn yahaye
*Inkastoo dubbuhu noo dhignaa, nalagu daaduunshey
*Adeer dayradaadii horoo, daahday baa timide.
*Majeerteen daciifow sidii, doonni caaridaye
*Inkastuu dadaal kaa ahaa, doqon ku sheeggaagu
*Dannigaad awaaleysey baa, loogu dawgalaye.
*Run baa lagu dawoobaa illeyn, beeni duug ma lehe;
*Dacas inuu na fuuliyo inaan, debecney mooyaane,
*Waakaas doofaarkii Gedood, daalash noo helaye!
*Waakaas sidii tuug dibjir ah, duurka noo galaye
*Waakaas sidii dabatadii, deero noo qalaye
*Waataas duryaad hooyadood, kala dalaabeene.
*Waataas islaan duub xidhiyo, boqorro dawrweene
*Waataas duqow iyo ugaas, loo dawarayaaye
*Waataas nin ay diran jireen, diiraddow sida’e.
*Waataas dabkii nalagu shiday, degelku qiiqaaye
*Waataas guryihii deyranaa, wada damaagmeene
*Waakaas nin dahab beecin jirey, darayga xaabaaye.
*Dhallinyaradii waataas dillaan, doolba meel degaye
*Goortii wixii duxi lahaa, daayac lagu laystay,
*Waataas la deydeyahayaa, daaddufkii haraye.
*Waataas dekanaday qabeen, Sede ku daaqaaye
*Waataas aan lagu doonanayn, col iyo duullaane
*Waataas siday noo dibreen, duudka loo dhacaye.
*Waataas dariiqyada hablaha, lagu dubaaqayne
*Waataas ilmada dililiq lihi, dulundulcaysaaye
*Waataas aan loo diir naxayn, tima-daliigleeye.
*Uurdigiso dalanbaabiday, dalan kacaayaane
*Haddeerey intay wada dahdeen, silic la duukhaane
*Dafir iyo waxaa loogu daray, jeel ku daa’imise.
*Dingaraaro booraa ku taal, duudda Maxamuude
*Meydkooda daadxoor la mood, dooxu soo rogaye
*Duufkay cuneen wiilashii, damaca waallaaye;
*Ciisihii darrowshaha nebcaa, daabbad laga yeelye
*Kuwuu ficilku daardaari jirey, harag ma doorshaane,
*Alla kama diqoodaan gabdhaha, daacayoo sida’e!
*Dagaal uma habaystaan intay, danan afuufaane
*Hubka kiisa darandoorriga ah, kama dinnaahshaane
*Nafta uma diyaarshaan mid uun, labada daaroode.
*Abshir [40] deyrkii lagu meeriyaan, cidi ka siiddayne
*Damashkiyo rafaadkuu qabuu, dacayda ruugaaye
*Dugsi waxaan lahayn bay noqdeen, doobi dhamayaale.
*Dabar laguma xoodeen hadduu, duubi leeyahaye
*Hoggaan laguma doodeen sidii, dooha awrka ahe
*Hohey lama durbaansheen, intay labaddibleeyaane!
*Nin dumaashidiin ciilay oo, Diiniyaa jira’e
*Hindiya gabadhii laga doonay baan, qaranku daabnayne
*Waxaan loogu soo daqaqamayn, waa damiir xumo’e.
*Haween aan dalaaqnayn haddana, dulay cidlaa taagan
*Oo aan duryaad kuu dhalayn, lana daryeelaynnin
*Oo aqalka darintii u tiil, lagu dabayleeyey.
*Allaaba waa dareen iyo in ay, dib uga yaabaane,
*Haddii loo damaaciyo sidaa, Maxamed [41] daaskiisa
*Dar ilaahay qoon kale waxaas, uma dulqaateene.
*Inkasteey darmaan quruxsaneey, dihintohoo joogto
*Oo ay dubaabkii Siyaad, dalaw ka tuuryaysay,
*Iyadays difaacdaye ninnimo, kuma dumaashaane.
*Danbar bay noqdeen shalay hadday, dacar ahaayeene
*Haddii ay Daawad [42] gubanayso, oo Celi dawaafaayo
*Dabcigiyo aqoontoodu waa, giiro-dabataage [43] .
*Reer Cismaan digtii gaadhay bay, wada diryaameene
*Sidii loo derderey bay dhammaan, doc ula jiifaane
*Waxaa loo dudumiyaa sidii, dooro idifleeye.
*Dulalkii Qardhood iyo Kobnaa, lagu dullaalaaye
*Bah Dirtii dalaaniga ahayd, Dalalku weydeede,
*Garabsare wadaan kama daraan, lawliskii Kuba’e.
*Deris iyo xigaal kama dhigteen, Xaashi Dalabeeye [44]
*Marreexaanka Doolow ammaan, kama dareersheene
*Rabbaw deyey damaashaad inay, ugu danaystaane.
*Adoogii nimuu duunyo dhaqay, dibse u cayroobey
*Kaftan laysku daadsaday hadduu, doodda kaga faano,
*Anigaa dameerlaa ka roon, taajir doorsamaye.
*Waxse aad kaga daliil qaadataan, dulucda maahmaahda
*Dayaxaan madoobaaday iyo, dogobka nuuraaya,
*Dabcigiyo aqoontoodu waa, dawlad baan nahaye.
*Cumar soo digiigixi hadday, degin xirnaayeene
*Inkastoo la deeddamahayoo, diiqalyo is dhaaftay
*Dululaatiyaal baa warmuhu, uga dusaayaane.
*Libaaxuba hadduu miid darsado, daacuftiyo foolka
*Kolkuu shaarubbada daylo, buu lulo dakaamaaye
*Haddaan Eebbahay dabanbasayn, dago ma reebeene.
*Iyaguna barqay duban karaan, ururka Duujaale
*Taliskaa dukhuunka ahna waa, dumin lahaayeene,
*Wuxuu dakhalku uga fooraraa, waa damiinnimo’e;
*Shayddaan dakhawlamahayaa, soo dakhaakhula’e
*Intuu debin u qooluu haddana, uga dul boodaaye
*Iyagoon dareen qabinna waa, dalaq yiraahdaane;
*Diradire qabiil waa wixii, diifta noo waraye
*Dawgooduu suu yahay haddaan, daayin solansiinnin
*Xanta loo degdegayiyo haddaan, beenta laga doorsan;
*Sokeeye isu daran daallin wuu, ugu duggaalaaye
*Haddaan taladu way daabataye, odayo daaweynnin
*Mindhaa ceebta idin daakhishaan, darab idiin mayrin;
*Badownimada kugu doogataa, way ku dalaftaaye
*Dooc uma hayaan sida warmuhu, ugu darrooraane,
*Dabcigiyo aqoontoodu waa, Doollo Cigallayne.
*Docda Cali Saleemaan haddaan, yarehe daymoodo
*Inkastoon u digey oo gunnimo, kala digtoonaaday,
*Dubaaqooda uun baw u bartoo, lagala soo daalye.
*Ratigii dawaadlaba hadduu, dumarku heeryeeyo
*Inkasta oo rar dooriyo culays, lagu dandaansiiyo
*Hayin kaama kala daadiyee, qaalin baa dida’e.
*Ninna hadduu darbaysnaan jiroo, ducuf ku weynaado
*Inkastaad xornimo darartay iyo, daalash ugu yeedho,
*Dagaag kama hagaagiyo inuu, dib u gurguurtaaye.
*Cusri baa daboolaye haddii, Saxal dul gawriiro
*Dhaaxaan durqumiyaye haddii, “diira!” laga waayay,
*Maxaan ficil ku doocdoociyaa, beer ma soo duxa’e!
*Daxal bay intay la uskageen, deri la yeesheene
*“Deexey dadkaygii i sii!”, duul horaa yiriye,
*Dabcigiyo aqoontoodu waa, cananno [45] soo diiqe.
*Ibraahiinno daahay rogteen, dan iyo xeeshoode
*Inkastay dinnaahyaynayaan, sooma daalicine
*Hadba daraf u guurguurku waa, xaal dahsoon weliye.
*Dacda Teendhabelo maalintii, lagu duqaynaayay
*Hadday hiil u soo dugukumeen, loose diri waayay,
*Duudyaabe gaarkood sidii, doon abaajidaye.
*Darbaddaas in ay ku hakadeen, hagari waa deyne
*Iyo in ay docdooda u hareen, durayga ma aqaane,
*Labadaas midday ugu dudeen, looma duurxuline.
*Diraac kulul walaalkaa hadduu, Dalawo maalaayo
*Adoo diiqsan xoolaha hadduu, kaa dallali waayo,
*Asaad doorka kale dhaanto waa, laga ducaystaaye.
*Ninkii ina adeerkaa dilaa, daafad kuuma lehe
*Waxba kama duwanid maalintuu, kuu dallaashado’e,
*Hanna dayrinnina waa adduun, dabamarkiisiiye!
*Maxamuudba diririhii iloow, soona dugukuubye
*Matukade [46] dartiis uma galeen, dab iyo baaruude,
*Dirrankoodii hore baan u baran, deeq rakuubsiga’e.
*Wakhtigaa ku diray in ay bahdood, dar isku raacaane
*Iskuduubna waw wada qabteen, dawdi Dhulugdheere,
*Biciidyahanka naga sii durkow, roobku waa di’ine!
*Reer Ugaarka dooxada Rakood, wada dekaynaaya
*Dashiishliyo Siwaaqroon haddaan, moodey niman door ah.
*Nin duddumo ammaantaan ahaa, damal la’aaneede.
*Dadow Cali Jibraahiil haddaad, damac ka dhawreysey
*Waakaa duskii Meeladeen, lagu dabaaxaaye,
*Abtiyaalladay oo dug yiri, daaway aadmiguye!
*Cabdalle iyo Daanweyne iyo, doosha Gumasoor ah
*Durba Hamartiwaaq waa kuwaa, soo dulbaaxsadaye
*Danabbada Ammaanlaa mar dhaw, soo danbaaburine.
*Derdertii Wabeeneeye iyo, Idigfaclaa doojey
*Daraawiish Cabdirixiin ah baan, duurka ku ogaaye
*Tabaliyo dawaantiis mar bay, daafta soo marine.
*Inkastoon diqoonnoo sidii, digo naloo xaaqay
*Wallee daguug nalaga yeel, dirindir leelleel ah,
*Ama diillintaan maagannahay, dunidu ciiryaantay.
*Intaas oo dunuub baan qabnaa, duug iyo cusaybe
*Agoon daa’imo ah baa ku badan, dooshashkii Xamare,
*Waxa ooryo diriglaa qalbigu, ii dawanayaaye.
*Dacluustii ku haysiyo waxaad, dininig noo sheegtay,
*Shiikhow haddaan wax isu deyey, taayadaa darane,
*Noo soo ducee waxaad ahayd, sharaf ku doondoone!
Gabay
===ERAY BIXINTA===
*[1] Daris =ris, caws adag oo gaagaaban oo dulka bannaan daboola.
*[2] Dahar = daar, sar
*[3] Daar =feero, saab
*[4] Dacas =dhib, dandarro
*[5] Diilalyo = qarqaryo, gabayoox, dhaxan
*[6] Deddo = qabow badan
*[7] Dugid = ebyoomid, dhammaansho
*[8] Diiraabid = diirin, kululayn
*[9] Qaw = tuulo bariga fog ee Soomaaliya ku taal
*[10] Dabarow = ceel caan ah oo Mudug ku yaal, wuxuu u dhexeeyaa xeebta Iidaan iyo Xingod
*[11] Dhudub = magaalo Gallaadi iyo Goldogob u dhexaysa, waxay ku taal Kiilka 5aad
*[12] Dalleensi = sahlasho
*[13] Dellegan = meel la’, wax u dhimman yihiin. Wuxuu tilmaamayaa boqorka.
*[14] Diigdiigsi = qaab ay xayawaanka geesaha dheerdheer lihi u socdaan.
*[15] Digriiryaan = dhaqdhaqaaq lala soo boodo
*[16] Duunyoseeg = qof aan musqtaqbal lahayn
*[17] Nin = madax
*[18] Dubbo iyo Xiito = macagyo geela loo bixiyo
*[19] Dooyo = col isku duuban
*[20] Darmaan = fardaha dhallinta yar
*[21] Dabdacalle = qori dhanka hoose dab ku leh korna caadi ka ah oo kolkii la qaado lagu gubto
*[22] Adan = raxan libaaxyo ah
*[23] Dhowre = maroodi weyn oo lab ah
*[24] Qalanjo = Maroodiga yaryar ama kuwa dhaddig
*[25] Daalac = caw cusub oo markaas baxday
*[26] Nakhli = caw duug ah
*[27] Dahasho = dhalid
*[28] Dog =bog
*[29] Doh = dhulka dixda ah oo biyuhu maraan
*[30] Khayli = maro midabbo badan leh oo la huwan jirey
*[31] Duuddi = dhammaan
*[32] Doy = Kismaanyo
*[33] Saaxil = Berbera
*[34] Suuqad = siyaakhad, alaabada dumarku isku qurxiyaan sida dahabka
*[35] Hangal = asay
*[36] Weer = hangal, asay
*[37] Dabuub = hadal, dood
*[38] Tahan = in badan, in door ah
*[39] Doog = nabar biskoodey oo soo labakacleeyey. Waa mirka uu gabayga khaliif ugu magac daray.
*[40] Abshir-Haamaan Muuse
*[41] Sarreeye Gaas Maxamed Abshir-Hamaan Muuse oo uu Sarreeye Gaas Maxamed Siyaad Barre inta xabsi ku ilaawey haddana ku taliyey in gabadhii uu qabay oo dalka Hindiya u dhalatay rag kale loo yeelo, ka dibna ay rag xukuumaddii ka mid ahi gurigeedii ku ordeen si ay fursadda uga faa’iidaystaan. Markaas xaaskii wadaadka maxbuuska ahi, iyadoo naxsan safaaraddii dalkeeda Soomaaliya u fadhidey magan gashay. Waxaa la tuhunsan yahay in ay arrintaasi ugu weyneyd sababaha keenay in uu Khaliif Darbadaaley ka jawaabo.
*[42] Daawad = sar dheer oo dabaq ah oo ay Daraawiishtii Eyl ka dhiseen
*[43] Giiro-dabataag = riyaha
*[44] Barasaabkii Gobolka Bari ee xilligaas.
*[45] Cananno = beeyo
*[46] Sarreeye Guuto Cabdullaahi Shiikh Maxamuud Xasan, Taliyihii Ciidanka Booliska Soomaaliya (1974-78).
Ereyfuryada iyo hordhacyada waxaa habeeyey Shaafici Xasan oo isla markaasna qoray labada gabay.

[[Category:Gabayada]]
[[Category:Suugaanta]]
