[[File:Cumar-cabdirashiid2-300x205.jpg|thumb|Cumar Cabdirashiid]]

'''Cumar Cabdirashiid Cali Sharma'arke''' (carab:عمر عبد الرشيد علي شرماركي) waa 49 jir, waxaa dhalay madaxweynihii [[Soomaaliya]] [[Cabdirashiid Cali Sharma'arke]]. Waxaa uu wax ku soo bartay Jaamacadii Ummadda ee dalka Soomaaliya.wuxuu ka qalin jebiyay Kulliyadda Dhaqaalaha. waxaa kale oo Labo Shahaaddo ka soo qaatay, Jaamacadda Carleton magaalada Otowa ee dalka [[Canada]].Waxoona ku soo bartay siyaasadda iyo Dhaqaalaha.
markii Intii aan Qaranka Soomaaliya burburin, waxaa uu saddex sano ka soo shaqeeyay Bankiga Horumarinta. shaqooyin kala duwan ayuu kasoo qabtay Qaramada Midoobay, isagoo ka soo shaqeeyey Xaafiiska Siyaasada iyo nabad ilaalin Qaramada Midoobay oo uu ka ahaa sargaal sare, wuxuu shaqo u tagay dalal ay ka mid yihiin [[Sierra Leone]] iyo [[Suudaan]], dalka Suudaan ayuu ku dhaawacmay isagoo shaqadaasi u jooga, wuxuuna markaas ka dib uu ka tagay shaqadaasi, ka dibna Madaxweynihii hore ayuu u noqday Lataliyaha Arimaha [[Waqooyiga Ameerica]], ka dibna waxaa loo magacaabay Safiirka Soomaaliya ee dalka Mareykanka, wuxuuna sannadkan soo dhexgalay Siyaasada Soomaaliya, isagoo ay kula taliyeen Soomaali, Siyaasiin ka socota Midowga [[Africa]], Midowga [[Yurub]], North America iyo Qaraamada Midoobay oo ay u arkayeen inuu ku haboon yahay in ninkan loo magacaabo Raysalwasaare-nimada dawladda Faderaalka ee Soomaaliya, waxaana sidaasi loogu dhiibay maanta oo ay [[taariikh]]du tahay 13.02.[[2009]].

Madaxweyne Shariif iyo Cumar C/rishiid waxaa sugaysa shaqo adag oo ay labaduba bilow ku yihiin, taasoo ah wax uqabashada Shacabka Soomaaliyeed in ay dalka Soomaaliya nabad kaga dhigaan 2 sano ee nagu soo aadan, maadaama ay dawladda Soomaaliya ee hore wax badan ka qaban weyday arimo badan oo ka taagnaa gudaha Soomaaliya, markii dagalo adag laga horkeenay.
21 [[Sebteembar]] 2010, [[Ra'iisul wasaare|Ra'iisul wasaaraha]] Cumar Cabdirashiid Cali sharmaake ayaa is casilay, kadib markii oo khilaaf dheer dhaxmaray labada mas'uul ee [[Madaxweyne|Madaxweynaha]] [[Shiikh Shariif Shiikh Axmed|Shiikh Shariif]] iyo Ra'iisul wasaaraha cumar cabdirashiid.khilaafkooda waxaa ka mid aha dastuurka qabyada ah oo loo sameynaayay dalka Soomaaliya.

[[Category:Soomaaliya]]

[[ar:عمر شارماركي]]
[[de:Omar Abdirashid Ali Sharmarke]]
[[el:Ομάρ Αμπντιρασίντ Αλί Σαρμάρκε]]
[[en:Omar Abdirashid Ali Sharmarke]]
[[es:Omar Abdirashid Ali Sharmarke]]
[[it:Omar Abdirashid Ali Sharmarke]]
[[ja:オマル・アブディラシド・アリ・シルマルケ]]
[[pl:Omar Abdirashid Ali Sharmarke]]
[[yo:Omar Abdirashid Ali Sharmarke]]
