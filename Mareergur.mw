'''Mareergur''' waa tuulo ku taala gobolka Galgaduud ee bartamaha Soomaaliya. Mareergur waxyabaha eey caan ku tahay waxaa kamid ah xoolaha nool, gancsiga iyo nabada.waxay dhacdaa inta udhaxeysa dagmada Dhusamareeb iyo Tuulada Godin-labe.Waxaa tuuladasi mara jidka laamiga ah ee isku xira Koofurta iyo waqooyiga Soomaliya. Waxaa daga beesha Ceyr Madarkicis oo kamid ah beelaha dega Gobolka Galgaduud. Mareergur waxa ay ku taalaa dhul dooxo ah oo aad u qurux badan, waxaana ay aad ugu dhawdahay qeyta 21aad oo ka mid qeybaha Xooga Dalka Soomaliyeed. Waa dhul xoolaha nool, daaqsinta iyo dooxoyinka kasokoow ku fiican dhinaca dalxiiska waqtiga Guga ee xili Roobaadka. Barisamaadkii dawladii kacaanka waxa ku noolaa degmadaas iyo agagaaraheeda xoolaha ugu badan gobolada dhexe. Sidoo kale waxaa Tuulada kudhaqnaa dad tiradooda laguqiyaasay ka badnayd xiligaa 7,000 oo ruux kuna tiirsanaa ganacsiga xoolaha iyo beeraha xili Roobaadka latacbado. Waxaa ka baxa Digirta iyo Qaraha ku baxda xiliga roobka.Tuuladasi iyo dadkeeduba wax ay qeyb libaax leh ka qaateen ololihii farta Soomaliga maadaama ay dhaqaale badan ku bixiyeen macalimiintii dawladu u dirtay inay baraan shacabka qorista farta Soomaliga. Sidoo kale dadka deegaanka ayaa tabaruc weyn ka geeystay abaarihii iyo duufaanihii ka dhacay gobolada bari ee Soomalia.Magaaladaas dadka dega waxaa ugu caansan Haweeney lagu magacaabo Isniino Faarax (Isniino Cagayar) oo kulahayd maqaayad ay ka cunteeyaan dadka safarka ah iyo wadayashii gaadiidkii Qaranka,taasi oo sababtay in magaceedu gaaro ilaa goboladii waqooyi ee Somalia,halka dadka waarkii eeyba ku tilmaaman Hooyada degaanka Mareergur.Tuulada waxaa hoos yimaada Ceelal iyo Baliyaal farabadan. 
Laaso-Xaadle (5 km) 


Balli Xujiur (2 km) 


Hadiile (7 km) 


Raamaale (7 km) 


Xaaxi (9 km) 


Bidhaan Dheere (11 km) 


Galdocol (7 km) 


Ciida-Magge (10 km) 


Shimbiraale (9.6 km) 


Ina Mad (13 km)


{{Degmooyinka Gobolka Galguduud}}
