Gabaygan waxa tiriyay abwaan chief caaqil cali xaaji nuux caaqilka beesha gahayle(siwaaqroon)



dunidaa ilaahay intuu daayin ku abuuray
waxa noogu debin daabyo badan duulka muuse ah
hadii aanay abaal dumis ahayn nama dagaaleene.

Taariikhda duuga ah hadaan dib ogo faaloodo
hadaan hadalka kii daacad ah laga dulboodaayo
oo aan dacaayad iyo ceeb la iska deynaynin
Bal aan dayo diiwaan baa qornaa tan iyo Daa'uude.

Anagoo ilaah daayini dacalka noo buuxshey
oo dad iyo duunyo iyo dahaba noo dhiibay
oo meesha aan soo degnaba malab dareeraayo
Aanu dawlad nahay oday duqoo daalan baa yimid.

Ma danaynin, dad qoladuu ka yahay daarad uu galo'e
Dar ilaahigay waxanu nidhi waa nin daalibahe
dejinay oo intii loo degdegay , dadabna loo gooy'e
duunyiyo, hablaansiinay oo loo dabaal degay.

Halkaasay ka soo daalaceen diricyadiisii'e
waa duul ilaahay damacsanaa in ay dambaabaane
dureemada sideeday duni ku faafeene.

Damacooda goortii la deyey deris nacaybkooda
ninkii raga dareen baa ka galay in ay duraayeene
doqonta iyo caamaduse waa u dabecasanaadeene.

waxba yeey anaga noo damqanoo diirka noo nixine
habaryarihii daadihiyey iyo hooyadii dihatay
dusha iyo docdaba dumarkii siday kama ducaystaan.

Baqayuu dhashiisa uma dayo in ay dilaayaane
intuu meel dugsi ah seexiyuu hilib u doonaaye
kama daalo jeeray dalkiyo debed u raacaane
markuu toban diraacood wado bay dalow ka tuuraane.

Anagana waxay nagu dageen yaan la daayicine
daryeelkiyo inoo daayadii dib uma eegaane
Mas dumdume beley nagu noqdeen oo dad laaye'ah

Deegaanse nimaad wadaagtaan haduu daacad noqon waayo
adigoo dantiis gelin haduu duurka kugu toogto
oo uu dulqaadkaaga badan doqon ku moodaayo
oo uu diboow qodax leh iyo dacar ku leefsiiyo

Adigoo dawakhay maalin baad cadho ku duushaaye
waxa dakharka dhiigale na baday duurtidii hore eh
talo malaha dabo la qabsadee waa dib loo gocaye

haday odayadii dayriyaan nama dal riixeene
Allahayoow da'adii hore maxay daalin nagu beertay.

N/B Gabayga waxaa ku jirtay " baqayuu dhashiisa uma dayo in ay dilaayaane" inta aan garanayn baqayuhu waa bahal marka uu dhashiisa koriya ayaa markuu uu gaboobo ay dalow ka tuuraan.
in aad kaydisaan xogta aan idiin soo gudbinayno ayaan idinka codsnaynaa.
------------------------------------------------------------------------------------

Qore: Siciid Cabdi Hasan Xasan
