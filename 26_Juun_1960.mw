'''26 Juun 1960''' waa [[maalinta Xoriyada Soomaaliya|maalinta Xornimada Somaliland]] ka qaadatay [[gumeysiga|gumeeystihii]] [[UK|Ingiriiska]] ee ka talin jirey [[Gobolada Somaliland|Gobolada Waqooyi Soomaaliya]].
26ka Juun 1960kii waxay ahayd maalintii [[Somaliland|dadka Somaliland]] ka hoosbaxeen maamulkii [[Dhulka Biritishka ee Soomaaliya|British Somaliland]], taasi oo horseeday ku dhawaaqitaankii madaxbanaanida [[Soomaaliya|Goboladda Koonfurta Soomaaliya]] ka qaateey maamulkii la odhan jirey [[Dhulka Talyaaniga ee Soomaaliya|Italian Somaliland]] ee ka talin jirey koonfur. Ugu dambeyn, 1dii Luuliyo 1960kii waxaa midoobey Goboladii Waqooyi iyo Koonfurta Soomaaliya halkaasi oo lagu aasaasay dowladii iyo maamulkii ugu horeeyay gayiga [[Jamhuuriyadda Soomaaliya]].

Guud ahaan, maanta waxaa [[Somaliland|Maamulka Somaliland]] laga dabaaldegaa 26ka Juun oo ah '''''Maalinta Madaxbanaanida Jamhuuriyada Somaliland'''''.
==Hordhac==
Markey taariikhdu ahayd [[26 Juun 1960|26kii Juun 1960kii]] waxaa [[maalinta Xoriyada Soomaaliya|xoriyada]] qaatey Goboladii Soomaalida Waqooyi kuwaasi oo dagaal culus la galay gumaystihii [[Ingiriis]]ka. Fagaaraha kheyriyada magaalada [[Hargeysa]] oo iskugu soo baxeen dad badan oo u dabaaldegayay guusha xoriyada ayaa waxaa masraxa gabay dhaxalgal ah ka tiriyey [[Cabdilahi Suldaan Timocade]]. Gabaygaasi waxaa loo yaqaanaa '''Kana Siib Kana Saar''':
<blockquote style="color:#999; background:white; padding:1em; border:1px solid DarkSeaGreen;">
<tt>
<span style="color:black;">''Anigoo sebi uun ahoo Sita leeb iyo qaansoo<br>
''Siigaduun isku aasoo Sabo reer ka fogaanoon<br>
''Laygu aaminin soofkiyo Saaca maanta aan joogno<br>
''Gabaygu waygu sugnaayee Haddii aan Sarsarriigo<br>
''Ama aan surmaseejo Amaba aan sixi waayo<br>
''Ama aan ka salguuro Amaba laygu saluugo<br>
''Soomaalida i maqlaysaay I su'aala hadhow<br>
''Ilaahaan waxba seegine Subaciisa Quraankiyo<br>
''Sabbaxooyin ku sheegayow Saciira iyo naciima<br>
''Rabbiigii kala seerayow Markay suurtu dhawaaqdo e<br>
''La soo saaro makhluuqa e Shaqiga iyo saciidka<br>
''Maalintaad kala soocdo Dembigaannu samaynay<br>
''Rabbigayow naga saamax<br>
''Subciyay oo ka dukeeyaye Ka siddeetan sebaaney<br>
''Calankaannu sugaynaye Sahankiisa ahaynow<br>
''Seermaweydo hillaacdayow Sagal maanta darroorayoo<br>
''Siigadii naga maydhayow Saq dhexaannu ahayne<br>
''Kii soo saaray cadceeddow Samada kii u ekaaye<br>
''xiddigaa mid la siiyayow Saaxirkii kala guurrayeaha<br>
''Sarreeyow ma-nusqaamow An siduu yahay eegno e<br>
''Kaana siib Kanna saar'''''</span>.<br />
</tt>
</blockquote>

==Faallo==
Maalinta 26ka Juun 1960kii waa maalin aad iyo aad u qiimobadan, waa maalintii Ingiriisku uu ka guuray  [[Somaliland]]. Waxa ay aheed maalin farxad iyo rayrayni ay ku dheehantahay.
Waa maalintii ay samaysantay dawladii da'da yarayd ee [[Somaliland (1960)]]. Dawladani waxay jirtay 5 cisho oo kaliya, kadibna waxy midnimo la samaysay Soomaaliya oo iyaduna xorowday 1960 bishii 7aad 1dii.
Midawga ay sameeyeen labada dawladood malin kadib ayuu fashilmay markii koonfurtu ay wada qaadatay xukunkii oo dhan.
==Sidoo kale fiiri==
* [[Maalinta Xoriyada Soomaaliya]]
* [[1 Luuliyo 1960]]kii
==Xigasho==
{{reflist}}
[[Category:Taariikh]]
[[Category:Somaliland]]
