'''TAARIIKH KOOBAN EE TUULADDA XUBABAYS'''

Tuuladda  Xubabays waxa ay ku taal Gobalka Bari ee maamul goleedka Puntland- Somalia waana tuulo ka leexsan laamiga dheer ee isku xira gobolada Somalia.Tuuladda Xubabays waxaa la aasaasey sanadkii 1997 aasaaskii Puntland sanad kahor. Waxa ayna ku taal dhul dooxooyin ah istiraatiijina ah, waxa ay isku xirtaa bariga fog, magaalada ganacsiga Puntland ee Bosaso iyo dhamaan magaalooyinka laamiga ku yaal. Waxaa dhinaca bariga ah ka xiga tuuladda Isgorosaar, dhinaca galbeedka waxaa ka xiga tuuladda Xiriiro dhinaca waqooyiga ah waxaa ka xiga degmada Iskushuban, dhinaca koonfurta ah waxaa ka xiga tuuladda Mareer.Waxay magaalada Bosaso u jirtaa masaafo dhan qiyaas ahaan 250KM. Tuuladda ayaa ku fadhida bad ahaan 4km2 (Afar Kilo Mitir oo isku weer ah)

Tuuladda ayaa lagu qiyaasaa dadka ku nool celcelis ahaan 2000 ilaa 2500 Qoys. Dadka deegaanka ayaa ku tiirsan dhaqashada xoolaha nool iyo ganacsiga.Tuuladda Xubabays Waxaa soomarey laba gudoomiye iyo ku xigeenadooda.  Gudoomiyihii ugu horeeyey ee ay yeelato tuuladda Xubabays ayaa ahaa '''Salad Ali Shire''' iyo ku xigeenkiisa oo ahaa '''Muse Said Ali'''. Mudo dheer oo ay hayeen xilkaas waxaa kala wareegey     '''Ahmed Ismail Mohamed''' oo ah gudoomiyaha hada haya xilka gudoomiyonimo ee tuuladda Xubabays iyo kuxigeenkiisa oo ah '''Ahmed Abdullahi Mohamed Farah''' oo ku magac dheer '''(Ganiibo).'''Tuuladda Xubabays ayaa sameysey horumar dhinac walba ah mudadii ay dhisneyd sida:

'''DHINACA WAXBARASHADA''' 

Dhinaca waxbarasha tuuladu waxa ay leedahay iskool Hoose/Dhexe oo ay dhigtaan ardey gaareysa 213 ardey.Sidoo kale waxa ay leedahay dugsi qur’aan oo ay dhigtaan ardey gaareysa 70 ardey.

'''DHINACA CAAFIMAADKA''' 

Tuullada xubabays ayaa iska leh xarun caafimaad oo ay ka hirgeliyeen dadka deegaanka oo kaashanaaya dawlada Puntland gaar ahaan wasaaradda caafimaadka. Wasaaradda caafimaadka Puntland ayaa bil walba tuuladda xubabays geysa daawooyin kala duwan.

'''DHINACA BIYAHA''' 

Dhinaca biyaha tuuladdu waxa ay leedahay baraagado hoos u qod ah oo ay ka cabaan dadka deegaanka kuwaas oo roobku xiliga uu do’o biyo geliyaan.Sidoo kale tuuladda waxa ay leedahay biyo xireen kaas oo roobku biyo geliyo lana isticmaalo ilaa iyo laba bilood.Tuuladda xubabays ayaa la rajeynaayaa sanadka 2020 ka guduhiisa laga hergeliyo ceel biyood (ceel riig ah).

'''DHINACA ISGAARSIINTA'''

Tuuladda Xubabays ayaa dhinaca isgaarsiinta isticmaasha shirkada isgaarsiinta Golis taas oo u fududeysay la xiriirka eheladooda jooga caalaamka wadanadiisa kala duwan, waxaa intaas dheer in ay shaqo abuur ka heleen dhalin yaro kamid ah dadka deegaanka.

'''DHINACA KORONTADA'''

Tuuladda Xubabays ayaa layr/ iftiin ahaan u isticmaasha solar oo laga helaayaa inta badan guryaha iyo meheradaha , iyada oo la rajeynaayo mar dhow in shirkada Golis ay geliso Koronto. 

'''DHINACA URURADA'''

Tuuladda Xubabays ayaa iska leh ururo sida:

'''Ururka Dhalinyarada''' '''iyo  Ururka Haweenka''' 

Ururka dhalinyarada ayaa sanad walba afar jeer u qabta tartano kala duwan ardeyda dhigta iskuulka iyo dugsi qur’aankaba sida: 

* Tartanka qur’aank kariimka ah laguna abaal mariyo ardeyda kaalmaha hore ka gasha tartanka.
* Tartan aqooneed oo loo qabto iskuulka Hoose/dhexe ee tuuladda xubabays
* Iyo tartan kubadda cagta ah oo loo qabto dhamaan dhalinta tuuladda.                                                                                                                                                               '''Ururka Haweenka''' ayaa ka shaqeeya isdhexgalka bulshada ku nool tuuladda kana qeyb qaata wax kasta oo laga qabanaayo tuuladda Xubabays.

'''TIXRAAC'''                                                                                                                                                                                                                                                                 Waxaa xogtaan inta badan  iga saacidey dad deegaanka dagan oo uu ka mid yahay Nabadoon Farah Mohamed Guuleed. Waxaa kaloo kasoo xigtey reports horey ay u diyaariyeen Wasaarada Caafimaadka, Arimaha gudaha, Waxbarashada iyo tan Qorsheynta dawlada Puntland.






 '''''W/Q Mr: Ali Abdi Ali (Ali Kiimiko).Former lecturer at Mogadishu University Bosaso campus and Social Activist''''' 
'''''Alikiimiko15@gmail.com''''' 

<br />
