
SILSILADA DEBED JOOG IYO DEGEL JOOG

WAA GABAYGII 1AAD
OO LAGUNA IBA FURAY SILSILADA DEBED JOOG IYO DEGEL JOOG

Iyo abwaan farxaan maxamed bowkax

 
TAARIIKH 25/8/2014
Tixdii DUUR-XUL GABAY
+.Indhawaydba Deelayda Gabay,Daabac Malahayne
+.Waa Taan Mudaba Daayayoo,Dararyay Maankiiye
+.Hadeeraan Ka Soo Duugayaa,Duur Xulkii Gabaye
+.Waa Midaan Inbadan Dedayayoo,Haatan Daalacaye
+.Danba Uma Lahayn Sil-Silad,Doorkan Aan Furo'e
+.Dalbashiyo Doonistii Shacabkaan,Qaatay Doobiga'e
+.Dadku Laba Waday Raacayaan,Dunida Joogaaye
+.Dalka Nimanka Joogee Hadana,Seegay Danahooda
+.Iyo Qurba Joog Dadaal Badan,Muujay Dacalkooda
+.Waxaan Gabayga Deelka Laftiyo Dawga Ula Raacay
+.Duulaan Anaan Uga Jeedin Dagaal,Diradirayn Toona
+.Doodaydu Waa Laba Midaan,Soo Dul-marayaaye
+.Suugaanta Deel-Qaaf IYo Anoo Dalab Ka Dhawraaya
+.Dejinayana Xarfaha Meelahaan ,Dhab Ula Doonaayo
+.Diiwaanka Geliyaay Tixdani Waa Mid Duluc Wayne
+.Afartaa Daluun IYo Hog IYo Dabin Nin Moogow Dhe
+.Onkod Diririg Loo Xoogan Iyo Danab Sidii Sii Dheh
+.Dulka Xaadis Xaajo Weeyee,Dayasho Waayeel Dhe
+.Afarkalena Aan Soo Dinaahiyo,Diirka Ka Cadeeyo
+.Darkaan Geeyay Ban Murtida,Soo Dul-Tubayaaye
+.Dawliska Hadaan U Laalaadiyoo,Idina Deeqsiiyo
+.Dubaaqiina Geliyoo Hubsada Waa Dux Kii Garane
+.Qur-ba Joog Daacad Inay Yihiin,Dad Isku Taageerye
+.Daadshe Dhididkoo Wax Qabad Doone Fara Wayne
+.Dar-Dar Galiye Masaakiinta Oo Doolar Soo Qube'e+
+.U Damqade Daciifkiyo Mid Kaan Haysan Duunyada'e
+.Waa Niman Duqay Iyo Dhalaan,Duco U Miisnaaye
+.Waa Niman Dan-Garad Miidhan Iyo Beela Daaja'ahe
+.Waa Niman Cilmiga Durugsadoo Gaadhay Dara Jaade
+.Afartaa Daluun IYo Hog IYo Dabin Nin Moogow Dhe
+.Onkod Diririg Loo Xoogan Iyo Danab Sidii Sii Dheh
+.Dulka Xaadis Xaajo Weeyee,Dayasho Waayeel Dhe
+.Afarkale Danseegiinta Aan,Dood Yar Ka Idhaahdo
+.Hadii Aan Dar-Daaran IYo Canaan Kiin Isugu Duubo
+.Nimanyohow Wixii Idiin Danana,Idin Dareensiiyo
+.Tolow Dabiib Maw Arkaysaan,Digasho Waa Ceebe
+.Dalka Waydin Joogtan,Hadana Maba Daryeeshaane
+.Dayac Baa Ka Muuqdoo Xagiina,Waa Ka Soo Dumaye
+.Waa Niman Siduu Daaci yidhi,Daadshay Waanada'e
+.Waa Niman Dawladuun Sugaan,Doonid Ka Xishoone
+.Afartaa Daluun IYo Hog Iyo Dabin Nin Moogow Dhe
+.Oknod Diririg Loo Xoogan Iyo Danab Sidii Sii Dhe
+.Dulka Xaadis Xaajo Weeyee,Dayasho Waayeel Dhe
+.Afar-kalena Waa Inaan Dabraa,Deel ku Ila Foofye
+.Maansada Daleeyoo Sharaxay,Dul Iyo Hoosteede
+.Dur-Duro Orod Meel Salaxanaa Lagu Dakaamaaye
+.Damiirkaaga Garashada Adoo,Gabay Ku Duugaaya
+.Digtooni Xeel-Dheera Ku Ladha Dayasho Waa Ceebe
+.Imin-kaba War Kaad Doojisana,Meel U Dayanaaya
+.Dubahaaga Meeshaad Rab-tana Kaga Digsiinaaya
+.Laba Dariiq Kaaga Dhigaye,Doorashiyo Taada
CUriye Bawkax Hal-abuur Farhan
Ibraa
WAA GABAYGII 2 AAD 
SILSILADA DEBED JOOG IYO DEGEL JOOG
TAARIIKH 26/8/2014
(Difaac dalka hooyo)

Curinta lucky aadan yuusuf cooraaf


1)Bawkaxoow dabuub gabay beryahan daaddi ma lahyne
2)waaan daayay suugaan dunteed wanan soo xidhaye
3)ha yeeshee dareen an nacaad igu daguugtaaye
4)gabaygaagan baa dacarta iyo duubka ii xidhaye.
5)waan damqaday markuu debed nin jira diiday degelkiiye
6)inkasoonan suugaan dirkeed weli ka daw gaadhin
7) bal aan didiyo dirin laaban baad soo bad dhigaysaaye
8) nin dalkiisi diidooo dal kale wegere daashooda
9) oo aan damiir iyo lahyn dhiig u damaqaaye
10)oo duub cadii gaal ahaa dibin qaniin siiyay
11) oo goor kasba dalalag iyo daw xun ku bar baar
12)oo aan dalkii hooydii samo u doonayinin
13)iga daa wall kaasi waa duunydoo kale e.
14)Geesiga dalkiisa u dhintee dacarta leefayaa
15) damiir badanahaa duunyo badan bananka daaqsiiya
16)askarigaa digtii qori sudhee cadawga diidaaaya
17)iyo ganacsadaha dekedaha ganacsi soo daaya
18)iyo madaxda maamula dalkee samo ku daylaysha
19)iyo ubaxa diintiyo yaqaan maadi danaheeda
20)ha dafirin dadkaasan anigu derejo siiyaaye
21)ha dulayn dadkaasan anigu. daw u leeyahye
22)adna hays dalicin debedu waa duni dad haystaaye
23)intaa diinta horu mari lahyd hays dulayn adigu
24)intaad dahabka buuraha xidhee jiifa degelkaaga
25)iyo macdanta daygiigta badi donanlayd goor. un
26)oo aad dalkaagi wanaag doonan layd samaha
27)inad debed ku faantaa farxaan waa dulinimo wayne
28) dadka jooge dunidee farxaan daayin ku abuuray
29)qof waliba dal uu leyuhuu samo ku doontaaye
30) dedaaal buu ku gaadhaa inuu daahirshaa guulee
31)adna intaad dal khyrkaa dhistiyo degel rag doonayso
32) oo aad dangiigtoo wll gaal ku diranaayo
33) samo laguma doonoo sidaas waad ku dumaysaaye
34) darxumada dakiina maqani way na duraysaaye
35)intaad aamusnaan doorbidaan dhawrta dibintoina
36)hana moodin dalacaad intaad debeda joogtaan
37) iga daaya dacrtoo wll hays dulaynina e
38) dalkaaga dedaal kaa rabiyo daaqsin iyo jiife
39)madantaad dangiigtiyo intaad doontan dahabka
40) kaalaya dalkiinaa dadyohow door idiin noqone
py lucky aadan yuusuf cooraaf joogta burco





GABAYGII 3AAD
SILSILADA DEBED JOOG IYO DEGEL JOOG
Magaca: DOOD
Ujeedo: Jawaab Celin Gabaygii Abwaan Bawkax
Hillaad: Wednesday, 27 August, 2014
Sahanshe: Nageeye Cali Khaliif (Safiirka)
Addis Ababa, Ethiopia
1. Dabuub Gabay Baryahan Waan Ka Tagay Deelka Maansada E,
2. Indhawaydba Waataan Dakanayd Da’ Iyo Woowgiiye,
3. Caawana Ma Doonane Waxbaa Daabac Ii Lulaye,
4. Adaa Igu Danqaaraye Ma Rabin In Aan Daliilshaaye,
5. Danseeg Maansadii Aad Tidheed Golaha Deeqsiisay,
6. Dirir Hooray Iyo Bayahayd Mayaygii Dayreede,
7. Allaylehe Abwaan Dereja Loo Deeqsiyaad Tahaye,
8. Hayeeshee Wax Aan Diidayoo Door Ah Baa Jira E,
9. Erayadan Dubaaxda Ah Adaan Kuugu Duurxulaye,
10. Deelqaaf Ma Yaalee Runtaan Kuu Dul Marayaaye,
11. Waa Dood Abwaan Iyo Afgarad Lagu Ducaystaaye,
12. Doc U Yeelo Waa Wada Su’aal Gabaygu Deeqoowe,
13. Ceebaha Qurbaha Daadsanbaan Kuu Dul Marayaaye,
14. Dalkeenii Markii Laga Qaxee Dabadda Loo Dhoofay,
15. Diintiiba Qaarbaa Ka Tagay Daayin Soo Rogaye,
16. Qaarbaa Wixii Loo Diraba Diiday Odhanayne,
17. Dhaqankeeni Qaarbaa Diloo Raacay Duul Kale E,
18. Qaarbaa Dhashoodii Dacayoo Dollar Dhaafsadaye,
19. Kiniisadaha Qaarbaa Dagoo Gaalku Duufsadaye,
20. Hablaheenii Diintiyo Anshaxa Darajo Loo Siiyay,
21. Dal Shisheeye Goortay Tageen Dhaqanki Duugawye,
22. Dirayskii Islaamkiyo Ka Tage Maradii Daahnayde,
23. Daba Gaabka Waa Kuwa Xidhee Dhiishku Daashadaye,
24. Si Uu Fiise Ugu Soo Diray Europe U Daashooto,
25. Dumaal Hooyo Waa Wax Aan La Arag Doorkan Ka Horow E,
26. Walaashii Ninkii Dadab La Galay Ee Aqalka Loo Dayray,
27. Deelqaaf Ma Yaalee Runtaan Kuu Dul Marayaaye,
28. Diintii Islaamkiyo Anshaxa Dabada Weeyaane,
29. Waa Lagu Digtaa Duul Haday Xumaha Doortaane,
30. Ka Soo Durug Qurbuhu Waa Nijaas Doorkan Maanta Ahe,
31. Dalkii Hooyo Nimankii Nacee Dabad U Qaashaartay,
32. Dulinimo Raggaa Qaayibee Samihii Dayreeyey,
33. Doonyaha Kuwii Fuulay Ee Dhimasho Door Mooday,
34. Saxaraha Kuwii Lagu Daldalay Waan Ku Diirsadaye,
35. Maxay Doonayeen Waa Su’aal Doodi Leedahaye?
36. Waxba Gabaygu Yuu Ila Durkine Waxaan Ku Soo Dayray,
37. Inkastoo Dagaal Iyo Colaad Laysu Dacareeyey,
38. Inkastoo Dadkeenii Wacnaa Cadaw Ku Soo Duulay,
39. Bulshadii Dadaashaa Marbay Guul La Daristaaye,
40. Isku Duubni Iyo Wada Jirbaa Lagu Dan Gaadhaaye,
41. Waxba Daawashadu Yay Ku Hodin Saraha Duugaaye,
42. Dabac Caanaheedaa Ka Roon Dollar Iyo Caydhe,
43. Dalkii Hooyo Waa Lama Huraan Doqoni Waa Mooge,
Nageeye Cali Khaliif (Safiirka)
Addis Ababa, Ethiopia


GABAYGII 4 AAD 
SILSILADA debed jog iyo degel jog

JAWAAB CELINTA GABAYDII 
Abwaan Nageeye Cali Khaliif Safiirka
Abwaanada Cooraaf Lucky
Abwaan Jaamac Ciise Farax
Magaca :BEEN-KA DIRIR
Aminta:30:08:2014

CURINTA: FARXAN BOWKAX
<nowiki>*</nowiki>.Nigeeyoow Dictoor Maanso Iyo, Daaci Baa Tahaye
<nowiki>*</nowiki>.Allaylehe Wax Layskuma Daree, Dooji Yaa Tahaye
<nowiki>*</nowiki>.Marse Deelku Uu Foofayoo, Dunidi Saameeyay
<nowiki>*</nowiki>.Docdaadaa Itoobiyana, Duhurkan Soo Gaadhay
<nowiki>*</nowiki>.Ood Dood IYo Su'aaliyo, Dabino Noo Qooshaay
<nowiki>*</nowiki>.Haku Daysto Waayaba Rabiye, Door Ninaa Thaye
<nowiki>*</nowiki>.Anoo Kuu Daliishaday Runtoo, Been Ka Diriraaya
<nowiki>*</nowiki>.Daw Waxaan Nagu Ahayna, Diidnay Odhanaaya
<nowiki>*</nowiki>.Bal Diiwaanka Aan Furfuro Waxay, Dihato Laabtaydu
<nowiki>*</nowiki>.Wuxuu Roobku Da'Aya Markii, Daayin Shubayaaye
<nowiki>*</nowiki>.Markii Dirir Ku Hooruu Dhul kuna, Dooga Bixiyaaye
<nowiki>*</nowiki>.Wixuu Aqal Darooraa Markaan, Joogin Dumarkiiye
<nowiki>*</nowiki>.Markuu Adhigu Doog-Sadaad, Darar Ka Maashaaye
<nowiki>*</nowiki>.Taladuna Nin Doonay Bishaa, Ama Dar-Yeeshaaye
<nowiki>*</nowiki>. Nimankaan Dan-Seegiinta Idhi, Ee Dad ku Arkaayay
<nowiki>*</nowiki>.Ka Kaca Derinta Nimankaan Lahaa, Doobir Xumadeeda
<nowiki>*</nowiki>.Nimankaan Dadaalaay Lahaa, Noloshu Waa Deeqe
<nowiki>*</nowiki>.Nimankaan Damiirkood Gil-Gilay, Waa Ku Waan Didine
<nowiki>*</nowiki>.Jaamac Weel Daloolay Biyhu, Dacal Ka Dhaafaane
<nowiki>*</nowiki>.Difaac Iyo Weerar Baynu Nahay, Dayrta Maanta ahe
<nowiki>*</nowiki>.Iyadaan Xaqiiqada Laga Didayn, Ama La Daahaynin
<nowiki>*</nowiki>.Wax U Dana Dadkana Jaalayaal, Loo Dewerinaayo
<nowiki>*</nowiki>.Waar Bal Deelka Hubiyaay Murtidu, Wa D'a Wayntahaye
<nowiki>*</nowiki>.Afartaa Dan-seegiin Ku Celi, Inay Dareemaan Bal
<nowiki>*</nowiki>.Afarkalena Wixii Dah-Soon Baan, Soo Dalacayaa dheh
<nowiki>*</nowiki>.Masjiid Durug-San Waw Dalxiis-Naa, Dayra Dhaafyada Dhe
<nowiki>*</nowiki>.Daakiraada Subax IYo Habeen, Waa Dikriyay-Naa Dheh
<nowiki>*</nowiki>.War Diin Kama Aanan Teginee, Qawl Denbiyaa Kaa Dhe
<nowiki>*</nowiki>.Dalka Waanu Joognaa Hadaad, Nagula Doodayso
<nowiki>*</nowiki>.Dayac Baa Ka Muuqdo Ragyohow, Waa Dafiraysaane
<nowiki>*</nowiki>.Hadba Daab-ka Mindida Kii Haye, Doollar Idin Siiya
<nowiki>*</nowiki>.Way-su Kala Daadisaan Hadana, Daba Duh-Laysaane
<nowiki>*</nowiki>.Dal-Kana Cunadaa Ka Jeceshiin, Daan La Geliyaaye
<nowiki>*</nowiki>.Qaad La Daaligaa Idin Dishaday, Ama Ku Daah-deene
<nowiki>*</nowiki>.Anaguna Duruus Baan Tag-naa, Doob IYo Waayeele
<nowiki>*</nowiki>.Weligiin Daacuun Qab-yaaladaad, Dabada Haysaane
<nowiki>*</nowiki>Anaguna Waxaan Isku Dunaa, Qaar Dabay-Shadaye n
<nowiki>*</nowiki>.Allaylehe Wax Iskuma Daydaan, Oo Dad Kuba sheegye
<nowiki>*</nowiki>.Waxaa Tihiin Rag Haween Dirsadoo, Jiifa Duhurkiiye
<nowiki>*</nowiki>.Anaguna Idinkaanu Iidin Doojinaa, Dayr iyo Ayaanenen
<nowiki>*</nowiki>.Duunyada Markaan Raacaynee, Duurka Wada Naalay
<nowiki>*</nowiki>.Taraqa Kama Doonan Jirin, Deriska Qaar-Koode
<nowiki>*</nowiki>.Ben-Derada Kuwii Noo Degaa, Dumiyay Sees-Kiiye
<nowiki>*</nowiki>.Idinkaa Delegay Xaajadoo, Daad-Shay Dhaqankiiye
<nowiki>*</nowiki>.Dab-Xeer Kolay Ku Tahaad,Debed Ka Dhawr-Taan Dhe
<nowiki>*</nowiki>.Nimanyohow Sidaa Doorkan Tiin, Waa Daciifnimo dhe
<nowiki>*</nowiki>.Dad-Kii Kalee Shisheeyaa Xitaa, Daawasho U Go'Aye
<nowiki>*</nowiki>.Dig-Toonaada Qayr-keena Waan, Ugu Dan-baynaaye
<nowiki>*</nowiki>.Kal-Hore Gabaygaan Daf-Tiree, Duur-Xul Ugu Yeedhay
<nowiki>*</nowiki>.Ciideena Hooyo Inaan Dayriyay, Dumar-ku Moodeene
<nowiki>*</nowiki>.Dal-Tabyaanse U Qabaa IYO , Doonis Fara Wayne
<nowiki>*</nowiki>.Waxay Dulucda Maansadu Ahayd, Kiciya Daareen-ka
<nowiki>*</nowiki>.Waxba Gabaygu Yuu Ila Dur-kine, Doodayoo Dhigaye
<nowiki>*</nowiki>.Qof-Naba Anan Deeq Ka Rabin, Oo Aan Daba Joogin
<nowiki>*</nowiki>.Biilashiina Day-nayee Ogaada, Maanta Dabadeed Dhe
Hal-Abuur Farhan Mohamed Jama (Farhan Bawkah)


GABAYGII 5AAD 
SILSILADA DEBED JOOG IYO DEGEL JOOG
Ujeedo: Jawaab Celin Gabaygii Abwaan Bawkax Ee Uu Qurbaha Ku Amaanayay Iyo
Abwaanadii Ku Taageeray.
Magaca: Qurbe-Diid !
Hillaad: Sunday, 31 August, 2014
Sahanshe: Nageeye Cali Khaliif (Safiirka)
Addis Ababa, Ethiopia
Waa Gabaygaygii Labaad Ee Aan Silsilada Kaga Qaybqaato.
1. Farxaanoow Ducaan Kuu Sidaa Ereyo Duug Weyne,
2. Dagalkaad Ku Nooshahay Wanaag Lagugu Deeqsiiye,
3. Iga Hoo Salaan Diiranbaan Soo Dawinayaaye,
4. Mar Ka Xiga Dabuubtaadi Gabay Waan Ku Doogsadaye,
5. Deelkaagi Wuu Ii Yimiyo Dabaqii Saarnaaye,
6. Waa Dood Abwaan Oo Farshaxan Laga Dareemaaye,
7. Allaylehe Rag Layskuma Daree Daacibaad Tahaye,
8. Carabka Iyo Daankuba Marbay Soor Ku Diriraane,
9. Mar Labaad Waxaan Diidanaan Kuu Dul Marayaaye,
10. Sunta Malabka Laysugu Dariyo Diiday Gaalnimo E,
11. Anigaa Qurbaha Diiday Oon Doonahayn Europe E,
12. Dhaqan Dooris Anigaa Nacoo Diinta Laasimaye,
13. Dulinimo Anaa Diiday Iyo Daalin Daba Jooge,
14. Dawarsiga Anaa Diiday Oo Xoogsi Door Bidaye,
15. Dugsiyada Haddii Aad Tagtaan Waan Ku Diirsadaye,
16. Hayeeshee Waxaan Diidanaan Kuu Dul Marayaaye,
17. Diintii Islaamkiyo Sunaha Uma Dadaashaane,
18. Danloob*1 Aragtidiisa Ayaad Derejo Moodeene,
19. Allaa I Diliye Idinkaa Ka Daran Gaalka Duufka Lehe,
20. Digtoonaada Waa Iga Wax Sheeg Diir Walaalnimo E,
21. Taariikhda Duuga Ah Haddaad Dib Uga Faalooto,
22. Muslimkaa Daciifka Ah Haddaad Yarahe Daymooto,
23. Dawladaha Islaamkiyo Haddaad Eegto Dariskeena,
24. Siyaasiyiintu Waa Wada Dayuus Doorkan Maanta Ahe,
25. Danihii Islaamkiyo Waxaa Samihii Diidsiiyay,
26. Europe-Bay Ka Soo Wada Darseen Double Degree-Giiye,
27. Diintana Waxay Moodayaan Shay Dubaax Gala E,
28. Idinkuna Dariiqoodibaad Dabada Haysaane,
29. Duco Waalid Ruuxii Qabuu Hadalku Deeqaaye,
30. Qofbaan Dhago Daloolaba Lahayn Waa Tix Dhagaxeede,
31. Damanaha Wax Uma Sheego Iyo Liida Doqoneede,
32. Doc U Yeelo Waa Iga Su’aal Hadalku Deeqoowe,
33. Xeebteeni Way Dihintihiyo Dagalkii Soomaale,
34. Tacabay Inaga Doonaysaa Duhurka Maantaaye,
35. Allaylehe Danseeg Waa Ninkii Diiday Xoogsiga E,
36. Dalkeenaa Wanaag Laga Helaa Daayinkeen Dhigaye,
37. Diintaaban Kugu Dhaariyiyo Daacada Ilaahe,
38. Gaalkuba Dadkiisii Hadduu Horumar Deeqsiiyay,
39. Diyaarado Haddii Uu U Diray Dunida Guudkeeda,
40. Maxaad Adigu Ugu Doodaysaa Horumar Kuu Diiday?
41. Waxba Gabaygu Yuu Ila Durkine Waxaan Ku Soo Dayray,
42. Waa Iga Dardaarane Ogow Doqoni Yeelkeede,
43. Darajada Ilaahay Ninkii Doonayaa Hela E,
44. Dalkii Hooyo Ruux Jooga Oo Dabac Ku Maalaaya,
45. Farxaanow Damiin Lama Noqdee Haw Dardaar Warine,
46. Iska Daaya Wuu Nooga Daray Dollarkii Europe E,
F.G:
Danloob: Waa Badhasaabkii Ingiriiska U Fadhiyay Masar Xiligii Gumaysiga,
Aragtiyihiisa Waxaa Ugu Waynayd In Ummada Muslimka Ah Maskax Milan Lagu Sameeyo
Oo Manaahiijta Waxbarasho Ee Islaamiga Ah Laga Badalo Oo Kuwo Reer Galbeed Ah
Loo Keeno, Diinta Iyo Dawladana La Kala Saaro (Secularism), Aragtidaasi Oo
Maanta Caalamka Islaamka Aad Ugu Faaftay, Dhinaca Soomaalidana Aragtidaasi
Waxaa Hormood U Ah Aniga Aragtidayda Kuwa Aqoonyahanka Sheegta Ee Dibadaha Wax
Ku Soo Bartay Gaar Ahaan Europe Iyo Maraykanka.
Xigasho: Sh. Mustafe X. Ismaaciil Haaruun, Muxaadarada Qazwul-Fikri.
Nageeye Cali Khaliif (Safiirka)
Addis Ababa, Ethiopia


GABAYGII 6AAD
SILSILADA DEBED JOOG IYO DEGEL JOOG
taariikhda. 31/8/2014
Magaca gabayga waa dalkayga dugsiya

CURINTA : LUCKY ADAN YUUSUF COORAAF
1) farhanoow abwaan doora oon daalin baad tahye
2) halyeeey dulucda maansada tirshoo daadiyaad tahye
3) abwaan dunidu wada garanaysoo duulay baad tahye
4) deelayna waadigan u furay golihi duubnaaye
5) shaqo adagna waad noo dirtoo wanagaa. dirane
6)qurbahaad difaacdoo dalkaad ducuf ku meelaysay
7) dad dalkiisi joogana dan seeg waadigaa yidhiye
8) kuwi debeda adayna dedaal waadigaa sudhaye
9) dadka gudaha joogaa ka roon debed ninkii joogaa
10) dedaalkaad tilmaantayna yagaa door idiin badane
11) hadii laba haldoor oo rag ahi hoyadood dihato
12) dedaal adag haday uba gashoo samaha deeqsiiso
13) kolkay door noqdaan ee iyadu tabac ka doonaysay
14) hadii uu mid degel kale qabtoo doonta bad u taaco
15) oo uu markuu dabin galoba soo dir lacag keeno
16) deersiyo hadii loola baxo wiilka ila duusha
17) doontii haduu raaco oo debeda meel aado
18) marku dakharadii soo mariyo diifti ka huleeshoo
19) haduu dunida duulduulo oo meela degi waayo
20) dumarkaa cadaanka ah intaan diinta saxa haysan
21) haduu duhurba tii door u roon derin la soo seexdo
22) oo uu dugsado xumaha iyo diifta laga leexdo
23)dulinimo haduu hooyadii hadalka deeqsiinan
24) beeraha dulmiga iyo haduu daaqo xumahoo dhan
25)oo uu siduu door nin yayhy timaha dooxdooxo
26) sidii reer israa.iil daliig dhinaca uu diiro
27) oo uu dulmiga dugashadoo galo fawaaxisht
28) ma dooor ninkaasina farxaan degay bal ii faasil
29) afartaa dabuubtaan dhigiyo dirirgtaydii dheh
30) afar kalena waan soo dul mari doorkan maanta ahe
31) dalka ruuxa jooga. ka roon kii dal. dheer jira e
32) debad kii ku duufduufayoow kaalay degelkaaga
33) oo laysma daandaamiye diinta. ha irdhaynin
34) Dumar iyo ragaba debedu way derejo. biisaaye
35) intaan layna wada duufsan oo aan gaalku ina daaaran
36) hay dulayninoo debde uun daaq ha moodina e
37) degdeg degelka idinka lehee kalayoo deegta
38) hays dayicina dalshisheeye waa ood aan dushaa oole
39)hana noqoninaay duul delegan oo difaac gala e
40) runta lagama daashoodo. ee dega dalkii hooyo
py lucky cooraaf


GABAYGII 7AAD 
SILSILADA DEBED  JOOOG IYO DEGEL JOOG
TAARIIKHDA 31/8/2014
Gabaygan waxuu ka mid yahay silsiladii (DEBED JOOG IYO DEGEL JOOG)gabayga
magaciisa waxaa la yiraahdaa (DUUD LIBAAX)


CURINTA : SACIID Muuse axmed (ustaadka)


1. Nimanyahow da'dii gabay baryahan daayayoo dhigaye
2. Ma daneeynin maansooyinkaan daadaheeyn jiraye
3. Diiratiyo markii eey heleen' niman wax deelqaafsha
4. Daalkiyo markii ceeyn is xiga leeysku dabajoojay
5. Oo daawgi laga weeciyaan daaystay hadalkiiye
7. Hayeeshee silsiladaan danseeg nimanka duubaayo
8. Docna xarafka uga beeydhiheeyn waan ku diirsadaye
9. Aan darsado bal maantoo kalaa leeygu soo dagiye
10. Markaasaan sidii shiiq leh duub' soo digrinayaaye
11. Affartaasi dabuubtaydi gabay'diiradaan suray dheh
12. Daad soo rogmaday iyo xareed dagalka jiiftaa dheh
13. Duunyo kuu irmaaniyo'diraac Dayrcad kuu dhalay dheh
14. Afarkalana waa doodan rabo dayactirkeedii dheh
15. Dadka uma sinee xaajadaan la isla soo doontay
16. Anigoon dulminiheeyn midkood' ama difaaceeynin
17. Ayuunbaan dareenkayga guud soo dildilaanaahe
18. Daggal qiiqay' deeyr ahi abaar' dacaduf reer yaalo
19. Diihaalka gaajiyo haraad' dariska saameeyay
20. Oo duunya iyo xoolihii daaqsin tagi waayay
21. Iyo dumar carruurtiyo' ilmahi dabar go' ii haaysto
23. Dalkaa fogi'hilaacii hadduu kaga dilaacsiiyo
24. Darbiyada haddii eey' koraan niman da'eeysiiyo
25. Dagdag looma raro reerahoo' oowrta dalandoosha
26. Dusha looma dhoobee' hortii sahanka loo dooray
27. Iyo waxa dulqaad loo loo sugaa'dirracyadii booday
28. Markaasaa halkeey' deeyr dhigeen lagu dadaanshaaye!
30. Ragaa dibada yaalaa sidood' loo dugsinayaaye
32. Oo nimanku waa deeyrdhigyadi' loo duceeyn jidhaye
33. Nimankaa daruustiyo aqoon daal u mudanaayo
34. Waa niman sidii duud libaax lagu dangiigaaye
35. Sidii beey dadaalkiyo cilmiga orod u duubtaane
36. Duhurkiyo sidii beey habeen kaga dawaamaane
37. Siddii beey diyaarinahayeen dalabyadii yaale
38. Diktooriyo sidii beey qaliin daawa dhigayaane
39. Diintiyo sidii beey cilmiga'qaar dawariyeene
40. Duuliyaal sidii beey bartaan' wadis diyaareede
41. Dastuurkiyo sidii beey sharciga deeyr u galayaane
42. Sidii beey ka daaf ka daaf' dunida meeraane
43. Ooy wiliba dalacaad muteen'daraja waaweeyne
45. Dalka iyo sidii beey dadkii dib u xasuustaane
46. Dahabshiil sidii beey dhigaan dolarkii hara'e
47. Abti soo daruuf sheegtay iyo eedo dabataagan
48. Daqligiyo sidii beey xisaab ugu diraayaane
49. Qaarkii hortood daadiyee' helay digriigiina
50. Dib haddeyy imaadaan dalki'i waa la dilayaaye
51. Dakaniyo qabiil iyo xumaa duudka loo sudhiye
52. Dalka nimanka joogee ku hadhay damac xumaantooda
53. Mid wax dillo' mid daalima' midaan daay ku oraneeynin
54. Mid la diro' midaan dowlad rabin' Mid u danaaneeyo
55. Mid daciif ah,Mid dukaanle iyo Darawal biilkiisa
56. Dirqi meesha kaga keenayiyo' mid u dalaaleeyo
57. Mid siyaasi dabataagan oo'shacabka daaduunsha
58. Dalki waxa ku hadhay saaxbow damanayaashaase
59. Sida diishka satelaatyadaa'dunida¬ guudka joogo
60. Afartaasi doorabiin ma sudhay' diirad lagu eego
61. Daahyada halkeey kaga xidheen' ma u dabool qaaday
62. Dadku waa marqaatiye xaqii' anni ma deeqsiiyay
63. Afarkalena waa hadal duxloon ugu dambeeysiine
64. Dacasyadda raggeenii xidhnaa daacad ugu sheega!
65. Haddeey dirac fariid wada yihiin kuma danbaabeene
66. Danta guud haddeey eeganayaan daal ma aragneene
67. Afartaas dabiibaye mid kale waxan ku duuduubay
68. Oon qalin damiin iyo farweeyn daabac uga yeelay
69. Doolarkiyo xisaabtaa ninyahow deeyra oraneeyso
70. Haddey nimanku deeystaan asaad dowladnimo haaysan
71.Misna aad dalkii kala ququbi' duriyadii joogtay
72. Siddeed shacabka ugu doojin leyd' daaqsin barakeeysan
78. Dhaaxaad dul taagneeyd'illeeyn waa dad li'daase
W/Curiyay.Saciid Muuse Axmad (Ustaadka)

GABAYGII 8AAD

(Dawga garashada)
Gabaygii 9aad ee silsilada Debed jog iyo degel jog
Taariikhda:3/9/2014
Curiye : idiris bashiir
<nowiki>*</nowiki>Duulaanka gabay waataankadegay dawgii maansada'e
<nowiki>*</nowiki>Dubaaqiyo maankaba waataan kajaray diririgtiisiiye
<nowiki>*</nowiki>Dayaxbaan ahaanjiray dadkiyo duulka kala haga'e
<nowiki>*</nowiki>Deegaanka maansada hadaan daaha kayarqaado
<nowiki>*</nowiki>Anigaan dafsoo odhan hadaan daanyar ka iftiinsho
<nowiki>*</nowiki>Dadka dalkoodii nacee debada aadaya
<nowiki>*</nowiki>Dadkaa dabaylaha yurubkamid daristay laabtooda
<nowiki>*</nowiki>Dadkaa dhamaantood lumee diifta ku,idlaaday
<nowiki>*</nowiki>Dalkaloo qalaadbay dushii dulikujoogaane
<nowiki>*</nowiki>Diintoodibay badhkood duurla xulayaane
<nowiki>*</nowiki>Damiirkiiba katagay dawgi garashada'e
<nowiki>*</nowiki>Dadnimada dalkiisiyo ninkii bidaya doorkiisa
<nowiki>*</nowiki>Darajada ninkii doonaye galaya diiwaanka
<nowiki>*</nowiki>Diirnixiisiyo dalkaba ninkii sagu danaynaaya
<nowiki>*</nowiki>Dakharada wadnaha ninkay doogtu ugutiilay
<nowiki>*</nowiki>Dareenkiisiyo qalbigu wuu damqanayaaye
<nowiki>*</nowiki>Mar hadaad doolarbaan soodira igula doodaysid 
<nowiki>*</nowiki>Dariiqii saxaad duudsido lumaye
<nowiki>*</nowiki>Dardaaran iyo duca lagu dega noqota shayduuga
<nowiki>*</nowiki>Degelkiisii nin diido debada doormooday
<nowiki>*</nowiki>Danseeg inuu kulumay doodi kamtaale
<nowiki>*</nowiki>Diciifbaad kunooshihiin iyo daba raxlayn gaallo
<nowiki>*</nowiki>Diinteennu daray dayrisa darajo moodeene
<nowiki>*</nowiki>Doqonbaa dufraaciyo taqaan dooga meesha lehe
<nowiki>*</nowiki>Durbaanada yaanu kuutumin ninaan diinbaysanine
<nowiki>*</nowiki>Waxba yaanan gabay daroor kaaga dhigin dirirsidiisiye
<nowiki>*</nowiki>Dulucdiisa gabay waxaan kusoo gaabshay
<nowiki>*</nowiki>Deegaan shisheeyiyo dalkale kuma daryeelaane
<nowiki>*</nowiki>Diyad baadkujoogta dalkiyo debadad meertaye
<nowiki>*</nowiki>Dalkii hooyiyo kusoo noqo degalki hoygenna

GABAYGII 9 AAD
Mgc mansada ‪#‎diyaargaraw
curiye: Abwaan_a.aziz_mohamed_warsame #{samaale}
jimce_5/9/2014 ‪#‎time_10:00
kamida silsilad DEBED JOOG IYO DEGEL JOOG
=silsiladaa la diirdiishaye xarafka lagu doojay
=Ninba dhinac u danshoonaye doorkii ka hadlaayo
=Ana deelka gafimaayo oo waan ku sii digane
=Inkastoon ka duulaayo dibada kuwa jooga 
=Dabuubtaydu waxay tahay waa niman aqoondoontay
=Dacaayadu mafiicnee hadaan hadalka deelqaafno
=waa inoo damiir xumo nacayb kii inoo dirane
=Gaaladu haddii uu dirsado damacu waa shaqo e
=Dabadaa haddii lagu baxsado doonku waa nabade
=Dibjir malaha dabad joogtu iyo danseeg shaqo e
=Doqon malaha aan xoogsanayn iyo fadhiku dirirkiiye
=Waa shacab dareen wacan lahoo lacagta soo dira e
=Danyartay wax badan soo taraan dhulkii duuruufaysan
=Dawladay la taban taabiyaan danaha guud samo e
=Ha dagdagin waqtigu malaha waa kama danbaystiiye
=Ha difaacin nin dalka jooga oo qaad u diriraaya
=Ha il duufin ruux duulay oo hurumar kula damacsan
=Dunidaa waxdhigashiyo ku dhisan qalinka dabadiiye
=Haddii aad damiin tahay jahligu wuu ku dagi goore
=Isku duubni bayn wada rabna damac la'aaneede
=Digtoonada umadyahay cadawgu waa duline
=Diyaar garawgu waa lama huraan dunidan maanta ahe

Magaca : DUL IYO DAABAC
Curiye: ABWAAN MUSTAFE MAXAMED
TAARIIKH: 5/9/2014
U jeedo: wuuxuu ka mid yahay silsilada DEBED JOOG IYO DEGEL JOOG
Tirsiga: waa gabaygii 10aad
1. Duxda gabayga suugaan dahaba deelka curintiisa 
2. Damac ii ma qabanoo baryahan maba danayneeyne 
3. Ma dareerin maansooyinkii dulucda toosnaaye 
4. Daa,imo iyo goortii ninweyn laysla wada doobyey
5. Ee dalaa-dhaciisii bataan aamus doorbidaye
6. Hayeeshee debnuu waxay bartaan daa, ma karayaane
7. Kolba anoo ka soo doogayey wax i danqaabaane
8. Maantana dul iyo daabacbay dirir ka joogtaaye
9. Bal dayaay waxa doorkan dhacay waa mid dihinayde 
10. Inay dunidu ciirciir tahoo laga dareeraayo 
11. Dad allow ufiirsada baryahan dabo-rog weeyaane 
12. Daaduunka caydheed raggaa debad la meeraaya 
13. Ee dalkoodii hooyiyo ka tagay darajadii taalley 
14. Diciifnimo kuwan daa,imee gaalku diranaayo 
15. Een dariiq waligood xornimo duhur u laafyoonin
16. dalkiisana ninkii sii fadhiyey damiin ku sheegaaya 
17. Degmo iyo halkuu darajo bidi, ya iga degi weydey
18. Afartaa intaan moy udayey daag dhan ma caseeyey
19. Mays la doontay dibi, iyo harqood laysku wada daabey 
20. Daf ma siiyey shubadkoo irfida dacal ma haaneeday
21. Dullehaan la dhacaybay markaba sii durduriyaane 
22. Afarkale mid aan dood ka qabo aan ka daba geeyo
23. Dawarsiga shisheeyaha darbaa loogu dawgalaye
24. Diifiyo waxay silic qabaan maba dareemaane
25. Docda aan ahayn taada waa lagu dayoobaaye 
26. Dhookhaaga meel aad socon karayn noloshu waa diiqe
27. Waagii dilaacaba adoo daarad kale xaaqa
28. Oo dala,si xaalkaagu yahay deelku waa qadaf
29. Darmadaada mooye waxkale kuma daryeelaane
30. Intaad daar ragkale taagaysay taadii dumayasaaye 
31. Idinkaa docdaad naga jirtaan dayac ka muuqdaaye
32. Dirirtiyo haddii ay colaad degalkii saamaysay 
33. hayeeshee raggii damin lahaa uu ka dalandoolo 
34. Oo danaystihiyo looga tago deeydey iyo maati 
35. War dalkii yaa ucida ood ka sugi dibu habayntiisa 
36. Bal in laydin doorshoo waxkale laydunku soo duubay 
37. Durtiiba waydinkaa dafiray degaladiiniiye 
38. dajintiisa yaa idin ka xiga , oo loo daba joogsan 
39. dalka iyo dadkiisiyo dhamaan duunyo iyo maalba
40. dani inaanay idinka hayn dibu hishisiinta 
41. Oo duulshisheeye ah tihiin heley daliilkiiye 
42. Afartaa sidii dalawo geel doobi ma ubuuxshay 
43. Darartii ku taagnayd candhada ma ka darandoorshay 
44. Daf ma siiyey gaawii anoon danbeedada gaadhin
45. Sidii danbarka caanaha murtida ma idin deeqsiiyey 
46. Afarkale halkii ugu darayd bal aan daraaseeyo
47. food-saarkan dabo-saar urogan dunida yaabkeeda 
48. Ajaniba ragaa daba socdee diilalyadu hayso
49. bal waxan dhulkii idinku diray mar uun na deeqsiiya??
50. wuxuu daayinkeen kuu qoree duunyo iyo maala 
51. ee adiga uu kula damcee galiyey diiwaanka 
52. duleedkaba adoon dhaafinbaad doolar helaysaaye 
53. dariiqada sharciga iyo hadaan diinta laga leexan 
54. Eebe deeqdi kama magansateen diir-caddaalaha,e
55. midkaloo ka sii daran hadaan diirka ka cadeeyo
56. inkastoo dakhli iyo heshaan dahab iyo dheman
57. ama aad diktoorro wada tihiin xanuun dabiibaaya
58. oo cilmiga daryeel caafimaad digree wada qaatay
59. balmaxaa ka dana waatanoo dalba ma haysaane??
60. doolarkiinu waa waxa qaribay danabadeeniiye
61. idinkaa durbaanada utumay duulkan baaba,aye 
62. da,yarteenii waxaa haligay daramalkiinaase
63. dariiqaad jidaysaa dad badan bad ugu daateene 
64. wax dhallintii ay ku dabargo,een dayashadiiniiye
65. damashaadka gacan haadintaad damac ku beerteene
66. hadii aad ka digaysaan qurbaha somay dareereene 
67. doonyaha iskumaysoo gureen duhur dharaareede
68. dadkan waxad haleyseen markad debad amaanteene
69. dabaalo-joogtadiinay arkaan digniinla,aaneede 
70. doolar iyo markaad lacag tustay soo dalbanayaane 
71. denbigooda idinkaa qabee gali damiirkaaga 
72. war yaan diyo laydiin qabsane daysta lacagtiina


Gabayga magaciisa ( Dibindaabyo)
curiye ---- shaakir xood.
waxaana uu ka mid yahay silsiladii DEBED JOOG IYO DEGEL JOOG
GABAYGII 11AAD
........
1Indhawaydba deelayda gabay waanan daadihine
2 Dibnahayga waa taan ka xidhay duurxulkii gabaye
3 Wax I daaray mooyee hadaan soo digriyeyaaye
4 Dawankeeda maqal gabayaa waan kuu dawdabiye
5 Oo dubahaan la helo waan kaga dayaanshaaye
6 Dananakeeda waxa laga maqlaa duurka kaymaha-e
7 Dabarkaan ka furo bay gacmuhu sii durkinayaane
8 Dadaw maqal laban doonayaa kala daweyntoode
9 Dood kululna waan leeyahoo aan daweriyaaye
10 Dal joog iyo ninkii dhoofaybaan weedh u dirayaaye
11 Dhegihiina fura durbaan iyo daasadaan tumiye
12 Dalka hooyo waa lama huraan daa'in abidkiiye
13 Duunyona ninkii foofsaday sharafi dayrtaaye
14 Dugsiyada kuwaa aadayee wada dedaalaaya
15 Digriiga iyo diploma kuwaa darajadii gaadhay
16 Askariga dirayskii xidhee gaadhka dalagiisa
17 Diintiyo dhaqaalaha midkii deriska dhawraaya
18 Dumarkana masruufee dahabka siinaaya
19 ee daaja xoolaha nimcada amase duurjoogta
20 Danseeg laguma sheegiyo daalinimo weeyne
21 Waa kuba danbawdeen kala dihashadiiniiye
22 Ka durduurta maansada mar kale waan dulmarayaaye
23 Dhexdu waxay dalooshaa ninki dhoofka daynsadaye
24 Dawarsigay ku faanaan qurbaha diifta caydha ahe
25 Damiir laawayaal in ay yihiin waa dugsanayaane
26 Damiin dhegala say wada yihiin waa is dirqiyayaane
27 Dal shisheeye ninkii doorbiday dacari haysaaye
28 DUbia iyo sucuudiga amase yurub daluunteeda
29 Ama aa dawaaftaan arliga debed wareegiisa
30 Inaa dulundulcaysaa ka roon degeladiiniiye
31 Ka durduurta maansada markale waan dul marayaaye
32 bal dareema daraasaadka waan idin dareensiine
33 Dayrada dhabcaalnimo qurbaa daalib ku ahaaye
34 kala duruga Ehelka isu dhaw bay dogobyo saaraane
35 Diradiraha waa u wada hugaan debed ku nooluuye
36 Dagaalkana horseed bay yihiin dayday jaahil ahe
37 Durbaankaa u garaacdaan dhuuni doqoneede
38 Alaylehe danseeg inaa tihiin cidi ma diidaan dheh
39 Dumistana intaa waa wadaan waana dedeysaane
40 Dawladii timaadaba badhkiin waa dafirayaaye
41 Daalaa dhaciinaa hadeer muuqu daahiraye
42 Dalanbaabi iinaa bulshadu daawataa abide
43 Daalka ini haleelaa hadana kala dayaanteene
44 Dibinihina xidha oo xaniba cidlaa kala dayawdeene
45 Docdaa naga xigtaan baa quus la daa'imaye
46 Degdeg isu daba qabtaay hooy hays dulaynina-e
47 Degaankoo la dumiyaa intaa nala dul joogtaane
48 Duqayn baa intaa nagu wadaan baaba dabar goyne
49 Dhaqankiina waa dooriseen duugagii hore
50 furitaan dariiq baa wadaan oo deriyeysaane
51 duufaan sidiisaa wadaan xoog dabaylo lehe
52 Diinaaro idinkoo hayiyo Euro iyo doolar
53 Dibindaabyadiinaa kadaran diirka nololeede
54: Waxba hay danaynina marnaba waan kala didaynaaye.

Magaca gabayga : DUBAAX GABAY

Ujeedka : MIDKA MIDA SILSILADA DEBED JOOG IYO DEGEL JOOG

Taariikhda: 10/10/2014

Curiye: abwaan:cabdiraxmaan xiiray

Tirsiga: WAA GABAYGII 12 AAD

1. Deelayda maansada hadaan furo diwaankeeda
2. Waligay madaalaa dhacshee waan dudubiyaaye
3. Markaasay dadweynuhu bogtaan dunida joogaaye
4. Caawana durduur teenu waa gabay dubaaxdiiye 
5. Bal dadyaw u fiirsada macnuhu daaran yahay kaygu
6. Maansadan goluhu daabacee dunida maaxaysa
7. Ee deelka laga qaadayee qadafna loo diiday
8. Qofwaliba dareenkii ka hadal door siduu bidaye
9. Darka hadhayna inay soo galaan way u dihinyiine
10. Ana labada daamood markaan dooda falanqeeyay
11. Dal joogaan ku taageerayaa dool umaan bogine
12. Afartaa duntii shaalka iyo gabay dubaaxdii dheh
13. Sidii dirir onkoday iyo ugbaad daahay u baxii dheh
14. Afarkalana daahiyo hadaan daaqad ka iftiinsho
15. Dalka hooyo maanaa qurbaha maanta dacal joojay
16. Oo waliba doorbida kufriga diidan noloshayda
17. Miyaa lay dirqiyayaa maxaa igu ducduucaaya
18. Nimanyahaw duljoogii hadii daacad lagu qawlo
19. Dibad waxaydun ugu faanasaan dookhu garan waaye
20. Waad deedafayseen dalkiyo danabadiisiiye 
21. Dhaqankana inaad doorisaan waa dariiq fudude
22. Macsiyadu quluubtay dishaa aad la deristeene
23. Mawax teena lagu doorsadaa duniba guudyaalla
24. Marti iyo dulsaar baad kutiin dagal kaad joogtaane
25. Xariir uu dadkale leeyahood galiso duudkaaga
26. duuggaaga adigoo toshaa daynka ka haboone
27. Fariid aan dirkula ahayn adoo dhawra danihiisa
28. Doqon kaaga adigoo hagaa doorka ku haboone
29. Dulucdiyo ujeedada haldoor duubli wuu garane
30. Damanaha haloo sheego yuu daadin caanaha‘e

31. Afartaa duntii shaalki iyo gabay dubaaxdii dheh 
32. Sidii dirir onkoday iyo ugbaad daahay ubixii dheh
33. Afarkalana daahiyo hadan daaqad ka iftiinsho
34. runta hadaan la daahaynin oon laga dadayn uunka
35. Dagaal bay islaamkiyo u hayd daallin waligoode
36. Rabibaa xigaal loo dugsado nooga digay gaalle
37. Imakana nas lagu dooriyaa sooma dagin taase
38. Alle nuurku dunida u ushiday damiya leeyiine
39. Adigana danbay kaa wataan durugsan oo dheere
40. Caydhay dajinayaan dibaa looga murugoone
41. Marka dhaqanka laga dooriyee kooda lagu duubo
42. Dibay kuugu soo celinayaan dulinkay naaxsheene 
43. Kuwaasaa ku filan duufsi inay kugu duleeyaane
44. Dagaal kaa qabawbaa ganbiyey duni islaameede
45. Daad xoorta waa kuwan noqdiyo sida dabaylaaye
46. Ee gaalka daba qaadayeen diin ku hiranayne
47. Idinkuna daryeel kuma qabtaan dibadad joogtaane
48. Dibin daabyadiinaad malaa naga dadaysaane
49. Gudintii ku dili layd hanoqon daabki loo jaraye
50. Digtoonada nacabkiinu wey idin dagaayaane

51. Afartaa duntii shaalka iyo gabay dubaaxdii dheh
52. Sidii dirir onkoday iyo ugbaad daahay ubixii dheh
53. Afarkalana daahiyo hadaan daaqad ka iftiinsho
54. da‘ayartii dabaylaa luliyo xiiso dibaddeede
55. sidii goosan didaybay noqdeen goor habeen dumaye
56. magafaa dilaaliyo cawaan duurka ku xasaysata
57. oon cidi udiidayn haduu dumarka haaneedo
58. doonyahan gaboobee badaa dubuq ku siinaaya
59. raqdan uu dugaagii ku mamay darabta hiigaayo
60. darxumooyin kaasaa jiriyo qaar kasii darane
61. hambadoo dadaal loo galoo diifta laga baajo
62. damacayagu kaasuu ahaa dibad rag joogoowe
63. idinkuna durbaan baw tunteen uuga sii daraye 
64. dahab bawga yeesheen halkii looga digilaaye
65. daadkaanu moosa is lahayn waydun dumiseene
66. durduriyo ciyaar kuma habsama dood abwaan yidhiye
67. dib u eega xaajada wuxuu dhalayo duuggeedu
68. digrigana xasuusnaada waa lagu dawoobaaye 

abwaan:cabdiraxmaan xiiray

U JEEDKA : SILSILADA DEBED JOOG IYO DEGEL JOOG

AMINTA 09-09-2014
Gabay Dukumiinti

CURIYE:Abwaan Faysal Bariir
Adem

TIRSIGA: WAA GABAYGIII  13 AAD

1:Da.da. Maanso deelayda gabay dihinta suugaanta
2.Duriyad hoose ilmaaa dunjiga duudadiyo dhuuxa
3:Daf ku maanan soo oran baryaba waanka daahso.maye
4:Daal baan ka muujiyay dibdhicid saa.idoo darane
5:Hayeeshee hadaan doonayaa inaan durbaanshaaye 
6:Daa.im haydin daayeee murtitida waydin deeqsiine
7;In Yar Dhago idaymiya Murtaan idin durduursiine 

8;Afartaa daleeyaye hadaan doorkale u leexdo

9;Silsiladii dabool laga rogee daaha laga qaaday 
10;Ee la.bada daarrood la dhigay gabayo door wayn leh
11;Dalka iyo dushiisana la yiri Aan u kala doodno
12:Duca qabe farxaan bawkaxoow waan ku diirsadaye
13:Duurxul maanso gabaygiii ahaa Iba furkii deelay 
14:Doogahii fadhiyay waa kacshiyo door hurdada yiile
15:Hayeeshee silsiladaad daniday waa dan garad wayne
16:Nin waliba halkuu damacsanaa kaga diryaansiiye 
17:Aniguna hadaan doonayaa maanso door adage
18:Daa,im haydin daayee murtida waydin d eeqsine
19;In yar dhago idaymiya murtaan idin darduursiine

20:Dalka joog marnaba lama simeen duul dabayshadaye 
21:Oo door ka biday gaaladii diinta caasidaye
22:Inkastoo lacago duubaniyo doolar laga qaato 
23:Inkastoo tacliin darajaliyo Barasho loo doonto
24:Daa.la bay yiraahdaan sharciyo duubanoo badane
25:Dukumiinti bay kaa dalbaan waa dal baadiyahe
26:Da.badeedna hadal diir kacshay kugu dam siiyaane
27:Xabsi daa.im way kuu diraan lagugu dooxaaye
28:Duli baa tahay kugu dhahaan Aan dalba lahayne
29:durrid iyo waxay kugu wadaan hadal An doornayne

30:Intaas oo daciifnimo ah iyo doorsamiyo liidid
31:Dabadaha ayaa laga helaa Ama dal gaalaade
32:Maxaan kaga dul geeraarayaa diif ayaa qubane

33:Afartaa daleeyaye hadaan doorkale uleexdo
34:Dumar diinta xooroo ka tagay Dubid xijaabkeeda
35:Oo daalukhyaayoo xarago suuqa duluc leeya
36;Dabadaha ayaa laga helaaaama dal gaalaade 
27;maxaankaga Dul geeraarayaaa diif ayaa qubane

38;Afartaa daleyaye hadaan doorkale u leexdo 

39;Fadhi dirir ragoo doonta iyo hadalo doog reeba
40;Oo uu qabiil diirka xulay doogta iyo dhuuxa
41;Oo aan daliilkii xurmayn diinta dhaqankeeda
42;Dabadaha ayaa laga helaa Ama dal gaalaade 
43:Maxaan kaga dul geeraarayaa diif ayaa qubane
44:Dulinimo intaas oo ah iyo dabakhyo sii dheerba 
45;Dabadaha ayaa laga helaa Ama dal gaalade 
46:maxaan kaga dul geeraarayaa diif ayaa qubane

47:dalka iyo nimcada taal hadan dib ugu soo laabto
48;ciidayda tahabkaa hadaaan eego darafkeeda
49:Doolar iyo waxaa iiga wacan dabad dhaqaalkeeda
50:Da.yartoo wax iibarata oo diinta u adeegta
51:Dugsiyada quraankoo guryaha darafka ii saaran
52;Dumarkoo xijaabkii hantiyay oo sharciga doortay
53;Raga oo dantiisana yaqaan damacna meel saaray
54;Daai.m oo la kaashado kufrina damcu aw diido 
55:Dalka hooyo baa laga helaa damal barwaaqaade
56:Dib isugu noqdaaay maqalka waa la isku daa.yaaye

MAGACA GABAYGA: Debed Joog Waa Dan guud.
U JEEDO: jawaab celin gabygii saaxiibkay Abwaan Mustafe Maxamed ee DUL IYO
DAABAC ee silsilada DEBED JOOOG IYO DEGEL JOOG ee inoo socotay.
TIRSIGA: waa gabaygii 14aad 
CURIYE: Ibraahin Siciid Maxamed
TAARIIKHDA: 12/9/2014 JIMCE

1. Da’da gabayga doodii murtida Degelka suugaanta.
2. Duur xulka iyo hees Danaanigeed jiifto Dacalkeeda.
3. Qofkastaa markuu Daabacaan Daayey hadalkeede.
4. Maantana waxbaa igu Dirqee mabaan Dareemeene.
5. Waa lay Damqaayaa murtida mabaan Dareersheene.
6. Waan dayn lahaa maansadane Duur xul baa jira e
7. Ragaan Degelka wada Joogno aan Diiday baa jira e
8. Aan Dayaansho DUL IYO DAABAC baan Dood ka leeyahaye.
9. DEBED JOOG INAY TAHAY DAN GUUD baan Dul marayaaye,
10. Afartaasi waa arar Dadbane Daaha ma u laabay.
11. Ma Dur-duurtay suugaanta waa, lagu Da’daalaaye
12. Idinkana sidii Xoorki Deeb ma idin Deeqsiiyey.

13. Afar kale hadaan Daydayoo Duco abwaan sheego.
14. Mustafow abwaan Daaciyoo Daacadaad tahay
15. Qof dabeecad loo dhiibayoo Diiin leh baad tahay.
16. Deris fiican ruux lala noqdoo lala Degaad tahay,
17. Ilahayna Danahaaga guud Degelka kuu soo dhig
18. Afartaasi waa Duco abwaan Daah ma u laabay
19. Ma Dur-duurtay suugaanta waa, lagu Da’daalaaye
20. Idinkana Sidii xoorki Deeb ma idin Deeqsiiyey

21. Afar kale hadaan Daydayoo, Diirka ka xayuubsho
22. Waxa ay naftay Diiday iyo, Damaqa aan sheego
23. Waxa Dacarta igu kaakacshiyo, Dulucda aan gaadho.
24. Markii ay Dagaaladu dhaceen, Dumeyey reerkeena
25. Soomaali kala Daadatee, Debeda loo yaacay.
26. Ee sidii Dabayl Roobabow, inaba Daan aaday
27. Doonyaa la raacee badaa, Laysku wada Daadshay.
28. Duunyada ragii laa markii, dawcad laga raacshay.
29. Daaraa ragii laa’ markii, Daafta laga keenay.
30. Maatiyo caruur aan la Dayn, Dumar lalaynaayey.
31. Ragi Dayday bay wada noqdeen, Dirira maantaase.
32. Dagaal oogayaal bay noqdeen, Daalin duur gal ahe,
33. Markaasaa Damiir wixii lahaa, Debeda aadeene.
34. Dalka waxaa ku hadhay maalintaa, ninaan Danaynayne.
35. Damiirlaawa yaal baa ku hadhay iyo, Danseegiiye,

36. Inta Debeda loo aaday iyo, Diric yar mooyaane,
37. Inta Doolar loo soo Diriyo, Daba gal mooyaane.
38. Iyo niman Duruus soo bartoo, Dahaba mooyaane
39. Inta degelka joogtaba Darxumo, Deris la weeyaane.
40. Waa kuwaa dhadhaab Daadsanaan Cidi Danaynayne.
41. Dib jir waa kuwaa wada noqdaan, cidi Daryeelayne.
42. Qaadka waakuwaa Daaligaan Cidi u Diidayne,
43. Waa kuwaa Dalkii Duminayaan, Daa la odhanayne.
44. Jeelal waata lagu daa’imaan, cidi u Doodayne.
45. Bada waata lagu Daadiyaan, Diyo la waydiine.
46. Ninka Daarad kale fiiqabaa Dhaama Degelkiiye.
47. Isagaa Daryeel lagu qabaa Doorkan maanta ahe,
48. Iyagaa Diktooriin ahoo Daawo noo qora e
49. Iyagaa Danaha guud qabtaan , cidi u Diidayne.
50. Ha dafirina Danaheena Guud, Debed jir weeyaane.
51. Afartaa sidii aqal la Deday, Daaha ma u laabay.
52. Ma Dur-duurtay suugaanta waa, lagu Da’daalaaye
53. Idinkana sidii Xoorki Deeb, ma idin Deeqsiiyey.

54. Afarkale hadaan Daydayoo, Diirka ka xayuubsho
55. Waxa ay naftay Diiday iyo, Damaqa aan sheego
56. Waxa Dacarta igu kaakacshiyo, Dulucda aan gaadho.
57. Mustafow tusaale aan Dadbaan kuu Dulmarayaaye.
58. Ha Dafirin runtana Daah ha gelin, Daaci baad tahaye.
59. Hadii uu nin Daartiisa raro Degelkale u baadho.
60. Isagoo dhul Doog badan leh iyo Helaya Deegaanta.
61. Oo Daalin ubadkiisu oo Dacalka jiidaynin.
62. Qoraxdina Dam aanay dhihine Duhur cad uu joogo.
63. Dhul Diraacdu saamaysay oo roobna Dacal saarin
64. Oo Dayrta laga guurayoo Dulinku yaacaayo.
65. Oo qaniinka Dooxada ku jira Digadii moodaysid.
66. Oo aan Dureemona lahayn daaqo adhigiisu.
67. Nin damiir li muu degi lahaa Doqonka mooyaane,????????
68. Dalki inuu sidoo kale yahaan kuu Daniyayaaye,
69. Ha Dafirin bal Danaheena guud, Debed Jir weeyaane.
70. Afartaa sidiii aqal la Deday Daaha ma u laabay.
71. Ma Dur-duurtay suugaanta waa, lagu Da’daalaaye
72. Idinkana sidii Xoorki Deeb ma idin Deeqsiiyey.

73. Hada gabaygu wuu ila Durkaye waxaan kusoo Dayray
74. Nimankaa Duqaymaa wade, shacabka Daandaanshay.
75. Waagii Dilaacaba Ragaa Dooxa ubadkeena.
76. Ee Daadsha dhiigeenabaan Diyo lawaydiine.
77. Maxaybaad nin Danaheena wada Diirada u saari.!!!!!!
Curiye: ibraahin siciid maxamed 

MAGACA: degelka dulinba kama filayn

Tirsiga : waa gabaygii 15aad

Curiye: lucky aadan yuusuf (lucky cooraaf)

Taariikhda 12/10/2014

Ujeedka : jawaabta GABAYGA IBRAAHIN SICIID

1) deelayda gabay waayo badan daayay oo dhigaye
2) ma dedaalin oo waayadeer waan dafiray taase
3) dunteeda inaan gooyo baan doonayoo rabayr
4) deefaaq kastaa goorti uu daadiyaan nacaye
5) ha yeeshee dan baa caawa tidhi daah fur gabygiiye
6) degel nabada anigoo hurdaa daad isoo galaye
7) dulin baa ku baxay xeradii aan dayray shalay uune
8) doc kastaba gafane dooli leeg baa ka soo galaye
9) adhigii didyoo goorkastaba waa dib jirayaaye
10) intaan aqalka daahisa hore dacawo ii seexan
11) ama anan degelkaan dhisiyna dumarku xaabaysan
12) aan dagaal u kaco doqon xun baa duhur la boobaaye

13) Afartaa dushii ceelka iyo debeda maw saaray
14) ma dudubiyay doqon baan aqoon baaci cadawgaaye
15) dayr mawga xidhay daadku waa goor xun soo dhece e
16) afr kalena aan daajirshee wada diyaar haada
17) doqon baa hadhaw soo cawdee qori digaha saarta
18) kolay layma dagayee dadoow sii fikira maalmo
19) deelaydi maansee dadyohow golan duulaysay
20) daacad bay u socotee dar baa didiyay geeliiyee
21) wiil baa dafiray xaajadii golaha dooxnayde
22) ibroy debeda nimankaa jiree doolar duni mooday
23) nimankaas dalkoodii nacee debeda door mooday
24) daandaansi. nimankaas wadee daldhacaynaaya
25) degelkii ragaa diidayee deelay soo tiriyay
26).waadigan difaacee sidii aar dinaahiyaye
27) waadigan durbaan qaataye dawyo daadegaye
28) dalacaada waadiga u diray iyo doobi caano ahe
29) degelkiina waad na lagashaa waanad dilaysaaye
30) afwax diray xishooy baa la yidhi oo daacad uun noqoye
31) ma duulkii. xagaas aaday baa doolar kuu diraye
32) waa lagu dugaashady miyaa taasi waa dawe
33) mise dee darmaan gabadha baa debeda kaa joogta
34) waadigan dudada aaday ee noo danaahiyaye
35) waadigan sidaad tahay halyeey noo difaac tegaye
36) dhabarkiina waad naga durtoo waad na dilaysaaye
37) dagaal laysku aastoi jilbaha duulba dhinac joogoo
38) oo laysku dabar go.i raboo dirirta loo xaytay
39) haduu ruux damiir laa.we ahi duulka kale aado 
40) oouu fariimaha diroo cadawga soo duusho
41) duulkuu ninkaas baas ku jiray waa la dagayaaye
42) adiguna gedaas baad rabtaa duur xul iyo doore
43) hadal lama dudubiyee waan gabay ku soo dayray
44) inaad samaha nala doonto oo duulka nala xaaqdo
45) iyo inaan sidii dibi la nacay debeda kuu saaro
46) oo aad dudada joogto oo bahal ku duursaysto
47) kala dooro labadaas nin yohow diidnay sida teere
48) anagaa dalkii joogna oo waan ku dilaynaaye
49) nin dal dheer jiriyo debed mid jira kuuma daahirine
50) nafta hayka dabar goyn yarkoow waad degdegaysaaye

py lucky cooraaf

Gabaygani waxuu ka mid yahay silsiladii (debed joog iyo degel joog) waana
gabaygii 18 sida an ku qiyaasayo magaciisana waxaa la yiraahdaa

(Duubka ii xidhane)
ka bogasho wacan

TIRSIGA 15 AAD

Curinta : Saciid muuse Axmed (Ustaadka)

1. Deeleyda maansada baryahan waan ka daahsadaye
2. Wax i daaray mooyee ka diday dihashadeediiye
3. Markaa daa iraahdaba waxbey igu duqeeyaana
4. Markaasaan sidii dawri aar' deeyrka soo jabine
5. Afartaasi Daruustaan bartiyo dan iska sheegey dheh
6. Deeyr curatay diihaal bixiyo'daaqsin iyo roob dheh
7. Doodii wacneyd oon mar kale dib u galaayaa dheh

8. Afartaas daliigaye hadaan duluc kaleed baaro
9. Waxaan ahay'nin duub loo xidhoo laga danbeeyaaye
10. Dibnahaba markii aan fureey dahab dhalaayaane
11. Markaaseey danbiilow dhigteen dagala joogiiye
12. Maantana waxaan doonayaa inaan u daadshaaye

13. Durbaanadi la tumay wiilashii diisha laga keenay
14. Damta iyo ciyaartiyo waxii digasho yeeraayay
15. Daandaansigey falahayaan damanayaasheeni
16. Dushaan kalaan socdoo'waxan ahaa ruux dulqaad badane 

17.Kalluunkaba ninkii dabi yaqaan'biraha loo daadsho
18. Dafta hore afkuu kaga qabtaa dacaladeediiye
19. Dirqi beena goortuu dhuftaa loo dabcinayaaye
20. Markaasuu dareenkii lunshaa damacna qaadaaye
21. Dam intuu ka siistuu laquu dib ula jeestaaye
22. Waxa loogu daw galay ileeyn waa duntuu liqaye
23. Daldalaada xoogaa ninwaday kaga dig siisaaye
24. Dibadaaba loo soo baxshaa'duhur dharaareede
25. Iyaguna sidaas waxoow dabciyay' waa dundaan xidhaye
27. Markaaseey dareenkiyo lunsheen diiradaan sudhaye
28.Iyadaana lagu daldali dacaslayaashiiye
29. Bal maxeey difaacii xirteen'kala dareereene

30. Halaquba markuu doog dhax galo waa is dahaaraaye
31. Oo waxeeysu duuduubayaa dirin sideediiye
32. Shimbiraha dureeraa' waxuu siriq u daadshaaba
33. Dacaluul asoo qaba waxuu dabada laabtaaba
34. Isha waxuu ka daajiyoo' afkii kaba dabooshooba
35. Markeey deeyrka soo wada gashoo qaar ku dagayaaye
36. Dan inteey u kala yaacda beey diririgleeysaaye
37. Ana woowgu duurxulahayaa damanaayaashiiye

38. Waa wada dallaal aan fahmeyn diiradaa surane
39. Waa wada dugaag miiran iyo dawac abaareede
40. Duunyadeey aroorinahyaan wax isma doorshaane

41. Iyagaa na kala daayacee dibad ma joogneene
42. Iyagaa dableey nagu noqdoo dowlad aan rabine
43.Iyagaa siyaasiga dulmiya' diiday oraneeyne
44. Daacadnimo haddeyy garanayaan lama dallaalaane
45. Duhurkii yimaadaba colaad daris ma laayeene
46. Iyagoow danbeeyee dadkii dacas ma qaataane
47. Daash iyo ma seexdaan gureed dirin u taalaaye
48. Deeyna qaadka kuma soo raadiyaan'daan la galiyaaye
50. Dabeeyshaba a waxeey nooga timi dagala joogiiye
51. Daaqadooda furan beey qalqiga nagu dacaayeeyne
53. Afartaasi daruustaan bartiyo'diririgteydi­i dheh
55. Deeyr curatay diihaal bixiyo'daaqsin iyo roob dheh
56. Doodii wacneyd oon mar kale dib u galaayaa dheh
57. Afartaas daliigaye hadaan duluc kaleed baaro

58. Waxaan ahay'nin duub loo xidhoo laga danbeeyaaye
59. Dibnahaba markii aan fureey dahab dhalaayaane
60. Markaaseey danbiilow dhigteen dagala joogiiye

61. Dibad jiruhu waxa lagu yaqaan daacdanimadiiye
62. Daljaceeylku waa waxu wadnahu ula dikaamaaye
63. Waa waxu u doondoonayaa dowladnimadiiye
64. Duhurkiiyo waa waxey habeen ugu duceeyaane

65. Nimankii la kala daadiyoo kala dareereene
67. Nin dantiis yaqaanaa ma rabo dayaca qaarkiise 

68. Hadduu Ibraahin deeyrkoodu' nacay dawacadeey joogto
69. Daabacaad hadii uu ka qoray daaliminadooda
70. Oo uu hadalka leeyskuma dadee'diirka cadeeyay

71. Dirqi maaha noloshee'waxbaa la is dareenshaaye
72. Dambastiina dhaca waxu' ka koray dabaq sareeyaaye

73.Dooqoodu waa maran yahoo'wuu dabeeyshadaye
74. Doolar iyo asoon qaadan lacag dahabna loo dhiibin
75.Haddii uu dubaaqiiyo'nacay dibudhaciinaasba
76. Ii daayo waxuu wiilku 
dagay'dabaq sareeyaaye
77. Hadduu daain dhaho saadanbaad ina duljogtaane!

78. Xiireeyba doon baan u diray'soo durdurisaaye

79. Cooraaf diyaareey rabtaye'diiday baan niriye

80. Mustafana hadduu dalab qortoo waan ku soo dariye

81. Degel joog ka soo baxa halkani weydin darajeeyne

82. Ama raaca duunyada cidlaad dawac la joogtaane

By:Saciid Muuse Axmad (Ustaadka)

Ujeedo: Jawaab Celin Ku Socota Garabka Qurbe Amaanka Ah Iyo Saaxiibada
Abwaan Ibraahim Hormoodka U Yahay Ee Laba Gar Daaqa Ah.
Magaca: Deel-Qaaf!
Hillaad: Monday, 15 September, 2014
Sahanshe: Nageeye Cali Khaliif (Safiirka)
Addis Ababa, Ethiopia 
Waa Gabaygii Saddexaad Ee Aan Silsilada Kaga Qaybqaato.

TIRSIGA 16 AAD

1. Deelkiisa Gabay Waanigii Daayay Ee Dhigaye,
2. Waan Idiin Darsaday Maalmahaan Dooda Gees Maraye,
3. Marka Hore Ilaah Darajadii La Idin Deeqsiiye,
4. Golaheena Doorka Ah Wanaag Durugsan Gaadhsiiya,
5. Rabbi Haydin Daayee Salaan Diiran Iga Hooya,

6. Dagal Joog Raggii Naga Qaxee Daadku Naga Qaaday,
7. Nimankii Didee Xaajadii Doojin Kari Waayay,
8. Nimankaa Hubkii Daadiyee Baqasho Door Mooday,
9. Ibraahim Iyo Duulkiisibaan Baaq U Dirayaaye,
10. Haddii Ay Dagaaladu Dhacaan Amase Duufaantu,
11. Sanqadhaha Dabayshuu Fuluhu Dirir U Qaataaye,
12. Geesiguna Halkii Loo Diruu Libin Ka Doonaaye,
13. Adiguna Dar Jiidhoo Xaqii Diiday Maalmahane,
14. Darajada Ilaahay Ninkii Doonayaa Hela E,
15. Dulinimada Waa Laga Durkaa Daayin Abidkaaye,
16. Diiwaanka Maansadu Ma Aha Shay Dubaax Gala E,
17. Wixii Nabigu Uu Diidaybaan Kuu Dul Marayaaye,
18. Diintaada Lama Iibsadoo Waa Dugaanimo E,
19. Dib U Noqo Waxaan Kaaga Digay Daranyo Ceebeede,

20. Afartaa Intaan Da’da Ka Dayay Maysku Wada Duugay,
21. Ma Dawamiyay Deelqaafku Waa Kaa Dilaa Hadale,

22. Erey Kalena Waa Iga Digniin Diir Walaalnimo E,

23. Nimanyahaw Malaha Dunidu Waa Kama Dambaystiiye,
24. Damaciina Waan Yaabanahay Wada Dubaaqdaaye,
25. Qaarbaaba Hadal Soo Daldalay Duub Cad Iyo Faane,
26. Iska Dooda Maahee Runtaa Lagu Dadaalaaye,
27. Anba Dawri Aarbaan Ahiyo Geesi Dirireede,
28. Ha Degdegine Joog Yaan La Odhan Yaa Ku Soo Dagaye,

29. Duco Waalid Ruuxii Qabuu Hadalku Deeqaaye,
30. Anigaa Dalkii Jooga Oo Duunyo Foofsada E,
31. Anaa Cadawga Kaga Dayran Iyo Gaalka Dibadeede,
32. Waa Deeq Ilaah Oo Fulaha Laga Daboolaaye,
33. Idinkaa Danseegoo Kufrigu Duub Idiin Tolaye,
34. Dibjir Iyo Waxaad Qorantihiin Deexatiyo Tuuge,
35. Bal Maxaa Igula Doodaysaan Doqoni Yeelkeede?

36. Erey Kalena Waa Duurxul Iyo Dood Markhaati Ahe,

37. Dacalada Nugaaliyo Anoo Jooga Darar-Weyne,
38. Dakadii Kismaayiyo Anoo Xamar Dawaafaaya,
39. Doonyaha Hargeisiyo Anoo Haro-Digeed Aala, 
40. Diridhaba Awaariyo Ilaa Sagag Duleedkeeda,
41. Dalkaygoo Barwaaqo Ah Anoo Dabac Ku Maalaaya,
42. Waa Su’aal Da’ Wayn Oo Nin Ragi Maragga Diidayne,
43. Maanigaa Dalkaygoo Nimco Ah Duhur Ka Dheemaala?
44. Maanigaa Intaan Dibada Tago Dumar U Maydh Maydha?
45. Maanigaa Dameeraha U Dhiga Qamandi Duugawday?
46. Maanigaa Daroogada Caboo Diinta Ka Caraaba?
47. Maanigaa Kiniisado Dagoo Caydha Dahab Mooda?
48. Doofaarka Iyo Maanigaa Eyda Daba Jooga?
49. Balse Nimanka Ila Doodayoow Waa Su’aal Dihine,
50. Car Bal Diida Waydinkii Lahaa Waanu Dirirnaaye,

51. Waxba Gabaygu Yuu Ila Durkine Waxaan Ku Soo Dayray,
52. Waa Dardaaran Waayeel Waxaan Kuu Dul Marayaaye,
53. Doqoniimo Biirtaan Ilayn Cidi Dabiibayne,
54. Alle Dooriyoow Hadalku Waa Kaaga Darayaaye,
55. Dugsi Malaha Ruuxii Tashiga Laga Daboolaaye,
56. Idinkaa Dalkiinii Nacoo Duunyo Dhaafsadaye,
57. Aniguna Waxaad Doonaysaan Diiday Baan Idhiye,
58. Waxba Vise Haysoo Dirina Doorkan Maanta Ahe,
59. Dalkaygaan Ku Noolaanayaa Daayin Abidkaye,
60. Taariikhda Duuga Ah Ku Qora Dhaxalku Waa Doore,

Nageeye Cali Khaliif (Safiirka)
Addis Ababa, Ethiopia

Gabaygan magaciisu waa danab mahiigaan waa markii labaad ee aan ku soo
laabto silsiladda DEGEL JOOG IYO DEBAD JOOG sidan filayo waa gabaygii 17 naad
silsilaDda 15/9/2014 Gabaygiina waa kan 

Curinta Abdiraxmaan xiiray

• Hadaan hadalku wuxu daaran yahay cidi danaynaynin
• Oon dulucda loo fiirsanayn looga damal waabay
• Oo laga dabayshayday naxwii deeqi jiray uunka
• Uu daw ninkii laga gar helay diiday inu qaato
• Waxaan doodba caawa u idhaa waa dabbaal nimo,e
• Hayeeshee tixaan dayriyoon diido magaceeda
• Duul kale ha sheegtee murtaan soo dalacayaaye
• Dhegihiina door ii huroo dood yar iga qaada 

• Afartaa jir duufaan watiyo danab mahiigaan dheh
• Warka sidaan udeeqsiin ogaa guurti duub xidhan dheh
• Afar kalana daymada ka bogo waan dab ridayaaye

• Dalka ribadan loo daasayiyo caydan dami wayday 
• Darxumadan la sheegaayo ee dibad kasoo yeedhay
• Degaankii ammaan baa ka jira daraf yar mooyaane 
• Iyaguna dadaal bay wadaan inay dagaan guule
• Nimcadaa kasoo daahirtiyo deeq lamahad shaaye
• Darandoori roobaa u helay xaadhay digadiiye
• Dayrayste xoolii marki doogu soo baxaye
• Caanuu durduurtaa qofkii dayi karaayaaye
• Sixinkaa duddada yaala ay dumarku kayd shaane
• Dagalki waxaasa ka jira dibad rag joogawe
• Waar Dalka xaal usoo dira hadad garanasaan dawga
• Hadii kale dambbiga maalin uun laga jar duudkiina

• Afartaa jir duufaan watiyo danab mahiigaan dheh
• Warka sidaan udeeqsiin ogaa guurti duub xidhan dheh
Afar kalana daymada ka bogo waan dab ridayaaye

Dagal nimanka joogaw fariin doora iga hooya
• Diricyadan laliidaayo ee doqonka loo loogay
• Nimanyahaw dantii guud wade daalka u adkaystay
• Waalidkiyo duqaytida ragyahaw duudka ku xambaaray
• Ee daranyo ka ilaaliyee ducada loo kiishay
• Ee maatida u deeqayaa duunyo wuxu dhaamo
• Ee dugaaga ka ilaaliyiyo cadawga soo duula
• Abwanada naxwaha dagal fadhiya looga dano qaato
• Mustafaha murtida deeqda iyo dagalka loo siiyay
• Laki oo markay gabay danido looga hadho dooda
• Safiirkoo dadkuba soo shiraan dibin marku saaro
• Iyo kuman dubaalada fogooy dihintay maaxdoodu
• Iyo dagalka ruuxii kastee jecel daryeelkiisa
• Darajada inlaydiin taxaad dow ku mudateene 
• Digashiyo miyaad qadaf gaydaan duulba ku hadaaqo
• Indho doqonku yaal waxay arkaan kii dadkaw xigaye
• U dulqaataa xaajada wixii idinku deelqaafa

• Afartaa jir duufaan watiyo danab mahiigaan dheh
• Warka sidaan udeeqsiin ogaa guurti duub xidhan dheh
• Afar kalana daymada ka bogo waan dab ridayaaye

• Dibad nimanka joogaw fariin doora iga hooya
• Inkastoo aqoon durugsataan hagayo gaal duufli
• Inkastoo dikrii qaadataan uunku darajeeyo
• Ama aad diktoor sheegataan cudurka daaweeya
• Dabadeey ku qarin layd haday riyi dub leeday,e
• Ma nintiisa dayrshaa anfaca dunida waa liide
• Daroogada rag lagu soo mudoo dacayda laalaadshay
• Oo dareemayashii lahayn damaqsan laa ceebta
• Iyo qaar kasii daran lasheeg deris inaadtiine
• Reer dagay tisbaa loo ritaa doodna ereygeede
• Dalku maalintuu qiiqayee la isku dooxaayay
• Ninka ragi dilkuu baajiyaa lays dag dhabayaaye 
• Danta gaara nacaskaa xigsada meel dadkii go,aye
• Giir yaalahaa dida sidii deeradoo kale,e
• Idinkuna darkaa ina tihiin waxa daliil noo ah
• Ibrahimbaa Tixdiisii ku daray oo taa ku daabacaye 
• Waydinkii durbaanka u tumeen diidin qodobkaase
• Fulaydii dabayshaday miyaa waliba doodaaya
• Dadka haysu sheeg sheeginee daaha magaciina
• Ama haydin doogtee fadhfadha dakharka guudkiina

• Afartaa jir duufaan watiyo danab mahiigaan dheh
• Warka sidaan udeeqsiin ogaa guurti duub xidhan dheh
• Afar kalana daymada ka bogo waan dab ridayaaye

• Aniguna dan iigaara aan dood yar ka idhaahdo
• Fariintii aad iiso dirtiyo helay duxdeediiye
• Siciidaw baddii inaan dagaan mooday oo didaye
• Dadki waxa ka hadhay wey yaryiin aaday dibadaaye
• Dabbaal kaga baxdaa iyo dhibiyo diif ku mudataaba
• Duulyar baa sidiina ka nool doonyihii tagaye
• Intii kale dugaagbaa cuniyo mawjad iyo diibe
• Ana daranyadaasad Itidhi doorkan soo qabo,e
• Habaar laysu diro kuma habsama duul walal ihiye
• Waar inaaderow iisoo ducee waadiga iduraye
• Hadiise eerjat iisoo dirtaan doontu waa sahale
• Oo doolar ii raacisaan daayin abidkiisa
• Oon daaro dhaadheer galoo laygu darajeeyo
• Oon derisno gaalada anoo duunyo u ordaaya
• Anoo dibada seexdaan kabiday kayn dareen badane
• E waxba haygu daakirin dhaguu ima daloolaane
• Daydayo siciidaw ciduu doorsho hadalkaagu
• 

Produced by: abdirahman xiiray

Gabaygan oo aan ugu magic daray dirir waxaan kaga qayb qaadanayaa 
Silsilada dal joog iyo debed joog anigoo aan wax hore ku lahayn silsilada 
Waxaanaan taageersanaahay qoloda daljoogta
Waxaanuu gabaygu soo baxay 19/09/2014
Curiye abwaan :c/raxmaan xasan c/laahi {c/raxmaan chemistry} 
magaalada burco 

Titsiga 18 aad

Dirir

Indhaweyba deelayda gabay daar isma lahaynee
Daayinkaygu gabayguu baray kuma danookhyayne
Gabaldhacay habeaankoo dumaan soo dankaabsadaye
Dagaalbaa barbaartii dhexmaray labada daamoodee
Aleylehee ku diirsaday markaan doodihii helaye
Hambalyaan udirayaa ragii daaray maansada 'e
Anoo dacalka saarayn ragay diritu saamaysay
Aan difaaco dagaal joogta iyo geesiyda diiran
Oon deelka maansada udiro dibadyo meermeerta
Dalka hooyadaabaa ka wacan duur gal iyo dhoofee
Diifyo ilaah naguma badin darato caydheedee
Durdurada xareediyo nimcaa lagu dabaashaaye
Dalxiisbaan umeeraa dhulkii demalka weynaaye
Dirirkii gu'gaa noo da'oo darare xooliiye
Dacalada togdheer iyo berbera xeebta dacalkeeda
Dayniile iyo bay ilaa webiga daaftiisa
Ama xamar dusheediyo markiyo daarah hargeysa
Nin dalxiis utegaybaa yaqaan duuda booramee
Malaa wey deyoobeen ragani soo duryamayaaye
Markii caydha lagu deeqaybay duni ilaaweene
Markii doolar loo dhiibaybay wada dayaameene
Deeqda eebbe waxay moodayaan daartaa inay taale
Oo dunida gabal uu udamay debeda mooyaane
Oo dumarka gaaladu yihiin xuurar cayn dumare
Ana uma dareensani inay duniba joogaan
Mid ay diifi ay iga dishoo jooga dagelkiisii
Oo dalkiisa lagu aasaba igala door roonee
Allaw yaa dareenkaan kaqabo dunida gaadhsiiya
Afartaa sidii dirir onkoday ma isu daba joojay
Ma duqeeyay nimankii qurbaha dawna ma asteeyey
Weli hadalka maan dayn murtida deelka maansada'e
Hal iidaran ayaan doonayaa inaan dareenshaaye
Hablo doora hablo dooran iyo dahab daraad moodo
Oo diin xishood iyo wanaag eebbe ugu deeqay
Degan iyo suleekhaa kunool degal soomaale
Dabagaabta dibad meeraysee diinta ka halawday
Maana ku doorsada walee damucu waa yaabe
Maana dalkaygani nacoo debad usii dhoofa
Maana dubkaygani bedela diirka midabkayga
Diintayda maanaa nocoo kiristan doormaada
Waxba arartu yay ila durkinee waxaan ku soo deyray
Nimankaa dalkoodii nacee dibada meeraaya
Ee degalka gaalada ka jecel daartii gurugooda
Waxaan uga danlaynuun murtida wax ha dareemaan
Mar haday difaac soo galeen hadala deeqaynin
Duurjoog ma dhaamaan ragaa dibada meeraaye
Dareenkayga waa niman durkoo doorayshay dhaqankiiye
War haku daalinaay nimankaa dheguhu uma daloolaan

Ujeedo Ka Qayb Galka SIL-SILADA DEBED 
Magaca :DANAN Lanbarka Iigu Dara Mahadsanidiin
Curiye Farhan Mohamed

Tirsiga 19 aad

01.Maansada Dad Kama Dhaxlin, Duq Iyo Waayeele
02.Dibnahyga Eebaa Ku Shubay, Waa Ddudubiyaaye
03.Deg-Deg-siiyo Iiguma Bax-dee, Waw Da Tiriyaaye
05.Walaw Muddaba Dayriyayoo, Gabayna Aan Daayay
06.Diif Kuma Qabee Xik-Madu, Way Dudadan Dhaw'e

07.Afartaa Araar Dala-Malkeed, Dul Iyo Hoosuun Dhe
08.Tix Dastuur le Suugaan Dawayn, Dayashadeedii Dhe
09.Afaklaena Waa Dulucda Iyo, Doonistaan Rabo'e

10.Maansadu Dul-Xaadis Bay Ahayd, Doorarkii Hore'e
11.Marsay Budii Dilaac-Sheen, Waa Dar-Dhanayaaye
12.Anaguba Xumaan Doora Oon, Dedayno Baa Taale
13.Diracyada Ragii Wada Sheegtay, Dawrigiyo Aarka
14.Xaajo Aan Dahsoonayn Hadaan, Dib Uga Faaloodo
15.Gooratay Is Dishay Ilmeedeer, Degelna Qiiqaabay
16.Goortay Is wada Dooxataye, Duunyo Kala Qaaday
17.Goortay Is Dabar-jartee, Layna Kala Daad-Shay
18.Goortay is wada diiratee, Dacal-ba Meel Aaday
19.Gooray Is Wada Diidayee, Kala Dilaamay-say
20.Dhaawaca Ragii Daweeyay, Doqontu Waa Mooge
21.Jahli Waa Dulaamee Ragii, Furayay Duuruusta
22.Maatada Ragii Daryeelay, Noo Damqaday Jiidhku
23.Qurbe Joog Inay Deeqow Tahay, Doodi Kama Taale
24.Dul iyo Hoos Ibraa Ku Sheego, Doodi Kama Taale
25.Abwaan Xiiray Ma Dafirayoo, Doodi Kama Taale

26.Afartaa Dhaatada Ka Dayayee, Cidi Miyay Diiday
27.Dad Ku Saw Ma Wada Oga, Duq Iyo Dhalaan-ba
28.Afarkalena Waa Dulucda Iyo, Doonistaan Rabo'e

29.Maansada Anoo Derinta Iyo Dalab Ka Dhawraaya
30.Daakhilka Intay Weli Jir-taabaa, Lagu Dadaalaaye
31.Hadiise Debeda Ay Kaa Timaa, Waa Delegantaaye
32.Hubsiimo La'Aan Dad Baa Tiriya, Daadiyoo Quba'e
33.Anse Denbiga Laaxinkaan Tiro, Amase Deel-Qaafka
34.Daalimo Yar Sidiisoo Kalaan, Daadahinayaaye

35.Afartaa Sidaan U Dego Iyo Dan Iska Sheegay Dhe
36.Wax Dinaahiyaa Waa Dameer, Doodan Oo Xidhane
37.Dananka Iyo Gadan Gad Waa Faras Nin daystaaye
38.Ragaan La Dardaarmayee, Gabayga Deeq Siiyay
39.Daljoog dhe ama dan,seeg, Labada Kaad Doonto
40.Tixuhu Waa Uga Dareenoo, Waa La Duufsadaye
41.Kamase Daalayoo Murtida, Waw Daf-tirayaaye
42.Silsiladu Dacda Bile Hagaadhiyo, Degelka Norwaye
43.Ku Disa Kuna Daqiqoo Xikmada, Diinta Uga Eega
44.Afartaasi Waa Daruuri Ay, Guushu Daba Taale
45.Afarkalena Waa Dulucda Iyo, Doonistaan Rabo'e

46.Dalka Markaan Soo Gaadho, Dar Alle Soo Booqdo
47.Derbi Jiifka Aan Kaal Meeyo, Diilal Yadu Hayso
48.Inta Duubka Laysoo Raadiyaa, La Igu Doortaaye
89.Idina Durbaan Kaa Tuntaan, Nala Dawaaftaane
50.Markiise Aynu Wada Doodnay, Xaajo Kala Diidnay
51.Indacaayad Aa Soo Qortaan, Gar Iyo Waa Dawe'e
52.Waxaanu Idin-ku Dal-Dalayee, Doollar Idin Siinay
53.Idinmabaysan Dawayninoo, Wa Dawakhan Teene
54.Arimuhu Intay Dihinyihiinee, Dunida Saamaynin
56.Dib U Wada Tashada Oo Xaal, Duhurka Nookeena

56.Marka Tashiga Loo Duur-Xulee, Rag Isla Doodaayo
57.Doqon Iyo Nin Liitaa U Fila, Dirir Colaadeede
58.Derbi Iyo Dhir Lala Hadlaa, Damac Ma Yeeshaane
59.Dal-joog Yahay Waxii aan Dayrtan Idhi Maanso
60.Dabaylaa Hadaan La hadlilaa, Waa Duri Lahayde
61.Wixiise Dux Aan U Wadaa, Dacar Ka Leefteene
62.Bal Dur-Duurta Maantadana, Deelaka Aan Qoray

UJEEDO: silsilada debed jog iyo degel jog

Curiye: Abdikariim Maxamuud

Tirsiga; 20 aad

dagal barwaaqo

deelka baxaya maansada dunta ah dooda iyo faanka 

1.      
eray daraya abwaanada dihdiyo maskaxda duugaysa 

2.      
fariin dadan dadkaa soo diree dunida faaqaaya

3.      
alaylaha da.daydii dalkiyo doorkii iikacay dheh 

4.      
ninka duulay dood uma samee dagalo joogtii dheh

5.      
deeqsiyaashii nabadiyo samaha daajis
qarankii dheh 

6.      
afartaa
intaan deel ka raray dagalkd maw saaray

7.      
dacwadeedii
intaan dood ka furay maysku daba taagay

8.      
afar kalana
diraacdoo arlada doog ka soo baxay dheh 

9.      
dall weeyee
hadii dirir onkoday dacal ka soo hooro 

10.  
uu dabaasho
ciduu dull maro dooga iyo cawska

11.  
uu darr
jiidho dooxadii nugadl darafyadii dheendo

12.  
uu ku daalo
daraygii gal saxar deeble iyo dhuurta

13.  
uu darr.dhiyo
dacawiyo ugaadh idilba duur joogta 

14.  
uu dakeeyo
banaanadii xalxalirs daadna kaga yaacsho

15.  
uu dul.baxo
daalo iyo dhulkii bilicda loo daayay

16.  
uu dawaafo
buuraha dadbama dacalka hoosteeda

17.  
uu duraaxdo
dakadii berbera dabaqyadii moodka

18.  
uuku da.o
damashii fankiyo xoriyadii doorka 

19.  
uu dul hoobto
duudkii laftiyo dareemadii hawdka 

20.  
uu ku deexdo
quruxdii dalkiyo damashii gaaroodi 

21.  
uu dabaalo
xareedii dul tiil dooxadii xarafyo 

22.  
qurux daraya
daawasho iyo muuq dixida soo booday

23.  
duunyo
naaxday ugaadh doora iyo shinbiro duulaaya 

24.  
diibka
farawga daa.uuskoo xarago tamashle daanshooda 

25.  
ninka haysta
dagalkaa nimcadu dookhwalba utaalo 

26.  
eedareersha
boqol dayr cadoo awrku daba doobyo 

27.  
miyuu dacal
istaagaa ninkii quudka dawaraaya 

28.  
ee dul.taagan
daasadii fakhriga gaalna daba jooga

29.  
ee dardhaday
baraekii ku da.ay dushana haaraystay 

30.  
ee doorsamay
siduu gaal du.liya doc uga quudaayay 

31.  
ee dayacay
daliilkii sharciga diintiina aan suubin

32.  
ee dull.tagin
masaajidkoow dikriga daa.in lagu kaashto 

33.  
een ku duxin
eedaankii dadkiyo dunida nuuraayay

waa gabay gii labaad aan kaga qaybqaato silsilada dibad joog iyo degal joog 
curiye : c/raxmaan xasan c/laahi 
magaalada ;burco
taariikhda 24/9/2014
jawaab to abwaan farxaan maxame iyo dhamaan garabka dibad joog
raali gelin waxaan ka raali galinayaa dhamaan xubnaha golaha gabaygan oo dib
udhac igaga yimi mudo TIRSIGA 21 AAD

34.  Duufaan

35.  Nimanyahaw
dabuub gabay anaan daarin waayadanba
Dubaaqayga anoo kajaray deelka maansadaba
Dirir gabay markii aan diree debada gaadhsiiyey
Nimanbay ka degi weydayoo dacar la leefsiiyee
Doodayda gabay iyo murtida hadalka aan daaro
Sida malabka doocaan ayaa loo dudubiyaayee
Shalay dirir hadduu yaab ahaa amase dood reebay
Maantana ragbaan doonayaa inaan ku duulaaye
Duufaan ayaan soo wadaa dunida gaadhsiiya
Afartaa wax laskuma daree dihasho maansood dheh
Hadal daacad loo yidhi murtida da'iyo waawgeed dheh
Haddii aan dabuubtiyo udego dulucda weedhayda
Nin dalkiisa joogaa ka mudan ruux dal doorsadayee
Inkastoo dagaal uudhacoo degalka saameeyey
Laga doog dhibtii iyo abtaw diridtii waagiiye
Dalka hooyo waa lama huraan dunida maan dhawee
Waxa ladilo dulmig qaawan iyo maanto dibad daadsan
Danyartiyo agoomaha markuu cadawgu dooxaayey
Dibad joogto nimankaa qurbaha debada meeraaya
Baqa dirirka waataa farxaan debad uroorteene
Dabka huriya mooyee walee daaya may odhan
Doolarkiinu waa kii noqday dab iyo baaruudee
Hubkaa soo dirteenbaa wax guboo daaray hawlahee
Dilaal iyo malaal ayaa tihiin doorshay samihiiye
Anagoo dal roon joogna iyo daaro qurux roon leh
Soo duula oo kaalayoo debed usoo dhoofa
Waa waxaa imbadan nagu dagteen debedyo meertaaye
Kumanaan cadaawuhu diloo dooxay ubucdooda
Doonyaha halaagsamay badaha meydku degi waayey
Saxaraha kuwaa daadsanee diibku ku casheeyey
Iyo kuwa ku daa'imay xabsiga dawladna udoodin
Magafuhu kuwuu daabulee doolarka uhaysto
Idinkaa dilaal ka ah dadkuna waa ogsoonyahaye
Dembigaas nimankii falee degelka aafeeyey
Oo doodayoo nool ahadana diric ismoodaaye
Doqoniimo saw maaha iyo digasho meel weyday?
Afartaa taariikhda la dededay dib uga faalood dheh
Hadal daacad loo yidhi murtida da'iyo waawgeed dheh
Haddaan dulucda maansada udego dulucda hadalkayga
Nin daryeela tiisaa tukale daayaca kajiree
Waa darajo beel dibad nintegay labada daaroode
Derbijiif ayaa wada tihiin dooxyadaa qubanee
Taana duuyo kuma raacataan dig kolay tahaye
Tana doolar uma soo dirtaan dayaca hawleede
Inyaroo dantood garadoo dibicsan mooyee
Allaa idiliyee idinkaa kadaran xoolo daaq tagaye
Duco waalidkiin kama heshaan daa'im waligiine
Maydiinkaa dictoornimo aqoon derejo roon gaadhay
Diblo maansi kiinee ahoo dawlad ushaqeeya
Waxaan ararta aan kaga degaan hadal kusoo duubay
Inkastoo dadbani jecelyihiin debada loo dhoofo
Dalka hooyaday waan jeclahay degalka soomaale
Docdiisaan ku noolaanayaa daa'im abidkaye
Dahab iyo macaadin ayaa daa'im igasiine
Iinshaa allaahu daaraan ka kicin dabaqyo dhaadheere
Markaasaa dal xiis iigu iman daawashiyo aragee
Fiiso kaama doonaayo iyo dhalasho doorsoone
Nimanyahaw maruun soo degoo degalka soo booqda
Oo daadaha aan idin dhehee daacad isu dhiiba
Haddii kale dushaa joogoo debeda meeraysta
Oo gaalka baaradu ku taal dawarsadoo tuuga
Udacaska idin heliyo qarsada daanadiyo ceebta
Oo dooda naga daaya iyo hadalka deelqaafka


GUDOOMIYAA: GABYAA MA TAHAY GROUP
Ibraahin Siciid Maxamed
aad baa u mahadsantihin

[[Category:Dhirta]]
