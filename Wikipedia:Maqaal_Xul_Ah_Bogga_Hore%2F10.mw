{{Wikipedia:Maqaal Xul Ah Bogga Hore/Template
 | image = Xvixionx 29 April 2006 Dallas Skyline.jpg
 | comment = Caasimadad ku taala Tegsas, Maraykanka
 | size = 220 px
 | title = Dallas
 | text  = 

'''Dallas''' ({{IPAc-en|ˈ|d|æ|l|ə|s}}) waa [[magaalo]] aad u weyn oo ku taala gobolka [[Texas|Tegsaas]] ee wadanka [[Maraykanka]]. Magaalada Dallas waa tan [[4]]aad ee ugu weyn magaalooyinka wadanka Maraykanka marka loo eego baaxad ahaan, laakiin waa mida [[3]]aad ee ugu dadka badan gobolka Tegsas, marka laga reebo [[Houston]] iyo [[San Antonio]].

Jiritaanka caasimadan waxay ka soo unkantay taariikh ahaan waa helitaanka iyo qodida [[saliid]]a iyo [[cudbi]]ga, waxaana aad u caawiyay ineey korto oo fido [[tareen|wadooyinka tareenka]] ee iskugu yimaada badhtamaha magaalada. Intaas waxaa dheer, magaaladani waxay fadhi u tahay dowlada Dallas County, laakiin waxay gaadhsan tahay ilaa Kolin County, Denton County, Kaufman County iyo Rockwall county, kuwaasi oo dhamaan ku hareersan magaalda.
Tiro koob dadka ah oo [[dowlad]]a wadanka [[Maraykan]]ku sameeysay [[sanad|sanadkii 2010ka]] ayaa lagu ogaaday in magaalada Dallas leedahay shacab ku dhaqan oo gaadhaya ilaa 1,197,816, midaasi oo sii kortay sanadihii xigay ilaa [[2014|sanadkii 2014ka]] la sheegay in shacabka magaaladu gaadheen 1,281,047.

Xaga dhaqaalaha waxaa la sheegay in Dallas tahay magaalada [[6]]aad ee ugu dhaqaalaha badan wadanka Maraykanka, mida koowaad ee 12ka kowni ee la isku yidhaahdo "DWP", iyo mida 3aad ee ugu awooda badan gobolka Tegsas. Waxaana [[sanad|sanadkii 2013ka]] lagu xusay dhaqaalaha magaaladan GDP of $448 bilyan.  
Sidoo kale waxay Dallas tahay magaalada ugu koritaanka badan ee wadanka Maraykanka; iyo mid ka mid ah afarta magaalo ee ugu shaqada badan dalkaasi dhexdiisa, (waxaa ka horeeya oo kali ah magaalooyinka [[New York]], [[Los Angeles]] iyo [[Chicago]]).

Dhaqaalaha magaalada Dallas wuxuu ku dhisan yahay [[ganacsi]]ga, [[wershad]]aha, [[awood|tamarta]], teknoolojiyada casriga ah, [[banki]]yada, soo saarida koombuyuutarada, isgaadhsiinta, [[caafimaad]]ka iyo [[cilmi]]-baadhista. Waxaana degan magaaladan qaar ka mid ah [[shirkad]]aha ugu waaweyn wadanka Maraykanka, sida "Fortune 500" Waxaa magaaladan loo aqoonsaday wakhtiyada dambe ineey Dallas tahay mid ka mid ah caasimadaha ugu waaweyn dunida, ayadoo ah magaalo caalami ah iyo mida 14aad ee ugu GDP sareeysa caalamka.

Magaalada Dallas waxay dhacdaa waqooyiga gobolka Tegsas, waana xarun weyn oo isgaadhsiin [[gaadiid]]ka [[cir]]ka iyo dhulka, waxayna isku xidhaa deegaanada koonfurta gobolkaasi iyo waqooyiga. Intaas waxaa dheer, magaalada Dallas waxay leedahay mid ka mid ah gego diyaarad kuwa mashquulka badan caalamka, halkaasi oo tiro badan oo [[diyaarad]]o ah isku weeydaartaan saacad kasta.


|
 | Portal1 =
 | Portal2 =
}}

<noinclude>
[[Category:Maqaal Xul Ah Bogga Hore|10]]
</noinclude>
