[[Image:Koppen World Map BSh BSk.png|thumb|right|350px|Regions with semi-arid climates
{{legend|#F5A301|lamadegaan la mood kuleyl ah}}
{{legend|#FFDB63|lamadegaan la mood qaboow ah}}]] 

'''Lamadegaan la mood''' ({{lang-en|''semi-arid climate ama steppe climate''}}; {{lang-ar|شبه قاحل}}) waa nooc ka mid ah [[cimilo|cimilada]] deegaanada hella roob aad u yar sanadkii, kuwaasi oo ka baxaan noocyo kooban oo [[dhir]] ah.

[[File:Brazilian semi-arid region.jpg|thumb|200px|Deegaano lamadegaan la mood ah oo ku yaala wadanka Baraasiil|right]]

==Lamadegaanka==
[[File:Rub al Khali 002.JPG|thumb|[[Deegaan]]o ay buuxisay [[caro]] bataax kali ah]]

'''Lamadegaan''' ({{lang-en|desert}}; {{lang-ar|صحراء}}) (sidoo kale loo yaqaano '''Saxare''') waa [[deegaan]] aan lahayn [[biyo]] iyo [[dhir]]; isla markaana leh [[heerkul]] aad u [[kuleyl|kulul]] wakhtiga [[maalin]]tii iyo [[qaboow]] daran [[habeen]]kii. Lamadegaanku waa meelo aad ugu yar yahay [[roob]]ku taasi oo keentay biyo la'aan daran iyo [[abaar]]o joogto ah. In kastoo ay ku kala duwan yihiin bixitaanka dhirtu aad ayay ugu yar tahay ama kamaba jirto ayaa la odhan karaa deegaanada saxaraha ah; sababta ugu weeynina waa biyo la'aanta ka jirta lamadegaanka. [[Af Soomaali]] ahaan ereyga "lamadegaan" (''Lama-Degaan'') wuxuu ka turjumayaa deegaano aan la degi karin ama [[nolol|nolosha]] [[dad]]ka iyo [[xoolo|xoolaha]] taageeri karin. Ereyga "Saxare" waxaa laga soo xigtay luuqada [[Carabi]]ga, waana la micno ereyga Lamadegaan.<ref>{{cite web |url=http://www.thefreedictionary.com/desert |title=Desert |work=The Free Dictionary |publisher=Farlex |accessdate=2013-05-12}}</ref>
In ku dhow hal meel sadex meelood (1/3) oo ah oogada [[dhul]]ka ayaa ah lamadegaan ama saxare-lamood (badh-lamadegaan; "semi desert"). Dhulkaasi waxaa ka mid ah xataa [[cidhif]]yada aduunka ([[Cidhifka Waqooyi]] iyo [[Cidhifka Koonfur]]) halkaasi oo leh roob aad u yar, mararka qaarna looguba yeedho "Lamadegaanka Qaboow". Saxaraha waxaa lagu kala soocaa ayadoo la fiirinayo xadiga roob ee meeshaas ka da'a, [[heerkul]]ka ay gaadho, waxyaabaha sababey saxaranimada deegaankaasi iyo meesha uu dhaco dhulkaasi [[juquraafi]] ahaan.
[[Caro|Carada]] saxaraha inta ugu badan waa mid bataax ah oo ka kooban budo iyo boodh, sababtoo ah marka heerkul aad u sareeya oo [[kuleyl]] badan iyo [[hawo]] awood badani isku hesho carada ayaa waxay keentaa in burubur toos ah ku dhaco dhismaha caradaasi, taasi oo inta badan ka dhigta mid bataax iyo boodh ka samaysan.<ref>"[[Cidhifka Waqooyi]] iyo [[Cidhifka Koonfur]]"</ref>

[[File:AntarcticaDomeCSnow.jpg|thumb|left|Lamadegaanka qaboow ee [[Cidhifka Koonfur|Antaraktika]].]]
Guud ahaan inkastoo ay kooban tahay nolosha ka jirta deegaanada lamadegaanka ah waxay u baahan tahay la qabsiimo khaas ah si eey ugu sii noolaadaan nolosha adag ee saxaraha. Tusaale ahaan, [[dhir]]ta ka baxda lamadegaanku waa mid [[caleen|caleemo]] yaryar (mararka qaar aan lahayn wax caleen ah) si u yaraato biyo-baxa [[geed]]ahaasi. Sidoo kale [[xayawaan]]ada ku dhaqan saxaraha, sida [[geel]]a oo kale, waa kuwo leh [[dhogor]] badan oo ka difaacda [[kuleyl]]ka iyo [[qaboow]]ga daran, xubno gaar ah oo u keeydiya biyaha, [[lug]]o balaadhan oo u suurtogeliya dhex socodka bataaxa saxaraha, awood adkeysi badan oo gaajada iyo haraadka ah. 
[[Dad]]ka iyo duunyada ku dhaqan lamadegaanku waxay in mudo ah ku jireen nolol adag. Maadaama biyaha iyo dhirtu ku yartahay ayaa waxaa khasab noqotey ineey bulshooyinka ku dhaqan saxaruhu noqdaan kuwo [[reer guuraa]] ah si ay u helaan [[cows|daaqsiimo]] iyo [[biyo|waraab]] ay noolaadaan iyaga iyo [[xoolo]]hoodu.

==Lamadegaan la moodka kulul==
[[Image:Koppen World Map BSh.png|thumb|left|Deegaanada cimilada kulul]]

Lamadegaan la mood cimilo kulul leh (juquraafi ahaan loo yaqaano: "BSh") waxaa laga helaa deegaanada waxyar ka baxsan [[dhulbadhe]]ha. Cimilada deegaanadan waxaa lagu yaqaana kuleyl saa'id ah, mararka qaar xadka dhaafa, gaar ahaan wakhtiga [[gu]]'ga iyo jawi diiran wakhtiga [[jiilaal]]ka.<ref>{{Cite web |ciwaan=Bureau of Meteorology - CDlimate classification maps<!-- Bot generated title --> |url=http://www.bom.gov.au/cgi-bin/climate/cgi_bin_scripts/clim_classification.cgi |access-date=2016-09-05 |archive-date=2020-12-12 |archive-url=https://web.archive.org/web/20201212131704/http://www.bom.gov.au/cgi-bin/climate/cgi_bin_scripts/clim_classification.cgi |dead-url=yes }}</ref>

==Lamadegaan la moodka qaboow==
[[Image:Koppen World Map BSk.png|thumb|left|Deegaanada lamadegaan la moodka qaboow ee dunida.]] 

Lamadegaan la mood cimilo qaboow leh (juquraafi ahaan loo yaqaano: "BSk") waxaa laga helaa deegaanada cimilada qaboow leh. Cimilada noocan ah waxaa lagu yaqaanaa badhtamaha qaaradaha ka fog biyaha.

==Sidoo kale fiiri==
* [[Cimilo]]
* [[Jawi]]
* [[Lamadegaan]]

=Tixraac=
{{Tixraac}}
{{commons|Category:Semi-arid climate}}
{{gumud}}
[[category:Dhul]]
[[category:Juquraafi]]
