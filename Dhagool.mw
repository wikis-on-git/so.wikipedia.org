'''Dhagool'''
[[File:International_Symbol_for_Deafness.jpg|thumb|Astaanta caalamiga ah ee dadka Dhagoolka ah.]]

'''Dhagool''' ([[Ingiriis]]: deafness) waa qof ama [[xayawaan]] aan wax [[maqal|maqli]] karin. 
Awood-darida [[maqal]]ka badh ahaan, [[dhegoculeys]], iyo guud ahaan ayaa loo yaqaanaa ''Dhagool''.

[[Dheg|Dhegaha]] oo ah xubinta ugu muhiimsan ee [[maqal]]ka ayaa haddii ey wax gaaraan keenta dhagoollenimada. Sidoo kale qaybta [[maskax]]da ee u qaabilsan maqalka ayaa dhagoollenimo keenta haday wax gaaraan.  

In kastoo [[dad]] badani ku soo dhashaan dhagoolnimada, waxyaabo badan ayaa keena dhibtan, inta ugu badan waxaa ka mid ah duqoowga, shanqadh badan, iyo xanuuno ku dhaca [[dheg|dhegaha]] iyo [[maskax]]da. 

Qiyaasta dhagoolnimada ee dadka waxaa loo qeybiyaa sadex: [[dhegoculeys]]yar, mid dhexe iyo dhago la'aan dam ah - qof aan waxba maqli karin. 
Dhegoculeyska yar iyo dhexe ee xanuun ama gaboowgu keeno waa kuwo wax laga qaban karo. Qeyb ahaan waa la daaweeyaa haddii kale qalab lagu xidho dhegaha ayaa ka caawiya maqalka.  

Tiro dhan 10% shacabka [[duni]]da ayaa dhagool ah ama maqalka dhib ka qaba; taas oo sanadkii 2004ta ay [[milyan|124.2 milyan]] qof dhago la'aayeen.

=Qeybaha Dhagoolka=

Guud ahaan dhagoolnimada waxaa loo qeybiyaa labo nooc, mid lagu soo dhasho iyo mid qofka ku dhacda. 
Dadka ku soo dhasha dhagoolnimada ma hadli karaan isla markaana wax ma maqli karaan. 

Dhinaca kale, waxaa jira tiro badan oo dad ah oo dhago la'aan ku dhacdo inta eey noolyihiin. Dadkani waxay noqdaan kuwo [[dhegoculeys|dhegoculus]] oo wax yar maqli kara iyo kuwo dem noqda oon gebi ahaan waxba maqli kari.  

Sida xaqiiqda ah, maqalka dadku wuu kala duwan yahay. Maqalka qofka qaangaadhka caadiga ah wuxuu u dhexeeyaa 26 iyo 40 [[dB HL]].
Waxa la isticmaalaa qalab lagu cabiro heerka maqalka oo loo yaqaano ''Audiometric'' taas oo lagu qiyaaso [[halbeeg]] lagu magacaabo [[Dhesibel]] (Decibel) astaanteedu tahay [[dB LH]]. Cabirka Dhesibelku wuxuu sheegaa qiyaasta dhegoculeyska qofka. 

Ayadoo la tixraacayo da'da qofka ayaa maqalka dadka loo kala saaraa dhowr nooc: 

*'''Maqal Caadi ah''':
**dadka qaangaadhka ah maqalkoodu wuxuu u dhexeeyaa 26 iyo 40 [[dB HL]].
**caruurta caadiga ah maqalkoodu wuxuu u dhexeeyaa 20 iyo 40 [[dB HL]].

*[[Dhegoculeys]] yar: dadkan cabirka maqalkoodu wuxuu u dhexeeyaa 41 iyo 54 [[dB HL]]

*[[Dhegoculeys]] mid dhexe: dadkan cabirka maqalkoodu wuxuu u dhexeeyaa 71 iyo 90 [[dB HL]]

*[[Dhegoculeys]] sareeya: dadkan cabirka maqalkoodu wuxuu u dhexeeyaa 91 [[dB HL]] iyo wixii ka sareeya, iyo

*'''Dhago la'aan''' dam ah - qof aan waxba maqli karin.

=Waxyaabaha Keena Dhagoolnimada=

[[Image:Hearing loss (adult onset) world map - DALY - WHO2004.svg|thumb|[[Dheg|Tirada dhagoolka]] iyo dadka [[dhegoculeys|dhagaha culus]] ee qaangaadhka ah sanadkii 2004. Tirada khaanaduhu waa 100,000 oo qof.
{{legend|#b3b3b3|lama oga}}
{{legend|#ffff65|<250}}
{{legend|#fff200|250–295}}
{{legend|#ffdc00|295–340}}
{{legend|#ffc600|340–385}}
{{legend|#ffb000|385–430}}
{{legend|#ff9a00|430–475}}
{{legend|#ff8400|475–520}}
{{legend|#ff6e00|520–565}}
{{legend|#ff5800|565–610}}
{{legend|#ff4200|610–655}}
{{legend|#ff2c00|655–700}}
{{legend|#cb0000|>700}}]]

Dhagoolnimada inta badan waa mid dabiici ah oo lagu soo dhasho, halka dad badan ay dhego beelaan inta eey noolyihiin. 

Waxyaabo badan ayaa keena dhibtan, inta ugu badan waxaa ka mid ah duqoowga, shanqadh badan, iyo xanuuno ku dhaca [[dheg|dhegaha]] iyo [[maskax]]da.
Sidoo kale, waxaa jira tiro badan oo dad ah oo dhego la'aanta ka dhaxla waalidkood taas oo ku soo baxda wakhtiyo kala duwan oo noloshooda ah.

=Caawinta Maqalka=

[[File:Cochlear_implant.jpg|thumb|Qalabka maqalka ee qofka [[dhegoculeys|dhegaha culus]] ka caawisa in uu si fiican wax u [[maqal|maqlo]].]]

Dhago la'aantu waa awood-dari maqalka la xidhiidha. [[Duni]]da maanta waxaa jira nidaamyo badan oo dadka dhagoolka ahi kula xidhiidhaan bulshooyinka ay la nool yihiin.<ref name="Oishi2011" /> 

Tirada dadka dhegaha la' waxa lagu qiyaasaa 10% bulshada caalamka. Kuwaas oo 90% u dhashay wadanada soo koraya ee [[Aasiya|qaarada Aasiya]] iyo [[Afrika|qaarada Afrika]].<ref name="Peads2011" />
 

Shaqsiyaadka [[dhegoculeys|dhegaha culus]] ee wax yar maqli kara waxa lagu caawiyaa daawooyin iyo qalab dhegaha la gashado oo [[cod]]ka soo qabta. Qalabkaas waxaa loo yaqaan Cochlear.<ref name="WHO">{{cite book | author=WHO | title=The global burden of disease : 2004 update | year=2008 | publisher=World Health Organization | location=Geneva, Switzerland | isbn=9789241563710 | pages=35 | edition=[Online-Ausg.]}}</ref>

Si eey ula xidhiidhaan bulshada, dadka aan waxba maqli karin isla markaana hadli karin waxay isticmaalaan calaamado iyo astaamo ayagoo faraha iyo gacmaha ka tilmaamaya. 
Midan waxaa loo yaqaanaa '''Luuqada Astaanta'''.<ref name="Peads2011">{{cite book | first=Abdelaziz Y | last=Elzouki | title=Textbook of clinical pediatrics | publisher=Springer | location=Berlin | isbn=9783642022012 | pages=602 | url=http://books.google.ca/books?id=FEf4EMjYSrgC&pg=PA602 | edition=2}}</ref>

=Tixtaac=
{{Gumud}}

[[Category:Baayooloji]]
[[Category:Maqal]]
[[Category:Laxaad]]
[[Category:Saynis]]
[[Category:Xubnaha Jidhka]]
[[Category:Jidh]]
[[Category:Noole]]
[[Category:Dad]]
