[[File:Xigasho.org1.png|thumb]]
Kooxda “Xigasho” waa hormo dhallinyaro ah oo isu xil qaantay in ay odhaahyaha xikmaddu ceegaagto ee ay leeyihiin dadyawga dunidu, gaal iyo Muslimba, madow iyo caddaanba, ugu hal-tebiso bulshadeeda afka Soomaaliga si ay uga dheefaan wixii toosin iyo tusaale ay sidaan. Waa weedho dhisaya wacyiga iyo adduun-aragga dadkeenna, kalsooni-dhisidda nafaheenna, ku dhiirrashada guusha iyo ka takhallusidda cabsida, u turaanturoonta xagga yoolku innaga xigo, isku hubaynta hubka ugu culus ee aqoonta, la rafiiqidda saaxiib ina dhiirrigeliya.

Waa koox u diyaar ah in ay hawshan si hor ilaahay iyo habeen aakhiro ah u qabtaan, qarashna aan ka doonayn ee ka doonaya qalbi raadooba. Mareegaha Soomaalida waa noocii u horreeyay kani, xigasho.org. Wuxuu hawada soo galay deggelkan (Xigasho.org) billowgii sannadkan 2015.
