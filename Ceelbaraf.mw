waa degmo ka mida gobalka shabellaha dhexe, degmadu waxa ey dhacdaa xuduuda gobaledka hiiraan iyo shabeellaha dhexe degmadu waxa ey u jirta xarunta gobalka shabeellaha dhexe ee jowhar 60km degmada waxa galbeedka ka mara wabiga weyn ee shabeelle.
degmadu waxa ay ku taalaa meel istaraatiiji ah waxaana mara waddada loo yaqaano americanka oo isku xirta xamar iyo  degmada xarardheere ee gobolka mudug.
sidoo kale waxaa mara wadada isku xirta Degmada cadale iyo gobalka bakool. 

dadka degmada noloshoodu waxa ey ku tiirsan tahay beeraha iyo xoolaha nool sida: Geela, ariga iyo lo'oda. 

Dadku waxa ay aad u beertaan dalaga nuucyadiisa kala duwan sida galeyda,digirta, sisinta, Doqoniga iyo qudaarta kala duwan sida yaanyada,basalka, liimada muuska basbaska ansalaatada sukuumada cambaha babeyga qaraha  iwm. 

Degmadu waa degma aad u baaxad weyn waxaana dadka ku nool lagu qiyaasaa 700,000.

==Taariikh==

Ceel baraf inta aan degmo laga dhigin ka hor waxa ay eheyd meel ay dad beeraley ah ay deganyihiin  iyo xoola dhaqato.
waxaa dadkii beeraleyda ahaay soo 
dul degay ciidamadii talyaaniga ee markaasi fadhigooda ahay Degmada Caddale.
qiyaastii sanadku markuu ahay 1,900
Dadkii beeraleyda ahaay waxaa heestay biyo la'aan baahsan  iyaga oo  ciidamadii talyaniga way diistay biyo iyo halka ay ka heli karaan.
kadib markii ay arkeen ciidamadii talyaniga in dadka beeraleyda ahi ay heysato biyo la'aan baahsan ayaa waxa ay shir isugu yeereen odayaashii dhaqanka halkii uu fadhigoodu ahaay ee degmada caddalle.

Shirkii ay cadale isku tageen ciidamadii talyaniga iyo odayashii dhaqanka oo ka socday bulshada waxa ay dalbadeen in ay hellan meela ay biyo ka cabaan biyo la'aan baahsane ay heyso.
waxaana loo ogolaaday in ceelal loo qodo dadkii beeraleyda iyo xoola dhaqatada iskugu jiray.

waxaa ciidamadii talyaaniga oo la rabay in ay ceelka dadka shacabka ahi uqodaan soo horkacay Nabbadon  "Nuur Cadde" oo keenay halka ay ceelka ka qodayaan waxa uuna dalbaday nabadonka inta "Baac" ee loo qodayo oo eheyd 36 baac. waxana la sheegaa in ay ciidamadii talyaniga ay shardi lagaleen Nabadoonka shardigaas oo ahaay in hadii 36da baac ee uu dalbaday biyo laga waayo ay tooganayaan waa uuna ogolaaday oo waxaa la sheegaa in uu "Karfatiisi" uu horay usoo qaatay intaasi ka dib waxaa laguda galay qodidii ceelka markii la qoday 11 baac ayaa ceelkii  biyo laga helay ciidamadii talyaniga ayaa nabadonka u imaaday una sheegay in ay 11 baac ceelkii biyo looga hellay nabadoonkii ayaa talyanigii usheegay in inta uga soo hartay 36dii baac loogu qodo 2 ceel oo kale waana laga aqbalay 

halkaasi waxaa laga qoday 3da ceel ee lagu kala magacaabo.
1, Ceel bire oo looyaqano ( Ceel baraf) 2, Ceel cade oo looyaqano ( Ceel weyne) 3, Ceel qalooc.

Sanadu markeyn eheyd 1938 
ayaa ceelalkaan la qoday waana markii ugu horeysay ee degmada ceel baraf biya hesho.
Biyahaas oo ku yimid nabadoonka naftiisa dhigtay nabadon "Nuur cade" Waxaana laga jooga 84 sanno waqtigii la qoday ceelalkan.

GUDOMIYASHA DEGMADA SOO MARAY.

1, Nuur cadde, waxaa la sheega in uu ahay 1920_1938 ee uu celka qoday.
2,Gaabow cali goof abaarteeye, waxa uu hayey 1938_1942.

3,Maxamed maxamud jimcale ( Maxamed dassar ) 1942 ayu qabtay waxa uuna gudoomiye ka ahay 34 sano.
5 sano ciidamadii talyaniga ayuu u xirnay.
4,xaaji yuusuf Barow

5, Xaaji muxumed shiiq waxaa la  sheegaa in uu 1980 in uu qabtay.

6, Xaaji cali qoorgaab.  waxaa la sheegaa in uu haayey 1991 ilaa 2006.

7, Abdi afeey ( Abdi daba fiin ) 2007 dii qabtay halkas ayaana gudoomiye rasmi ah ugu danbeysay degmada ceel baraf.

==Waaxaha Degmada==
Demadu waxa ay ka koobantahay 4 waaxood oo kala ah.
1, Yeelan       2, Buula xaawo
3, Cadan xasan  4, Yoobsan.


Degmada waxaa hoos yimaada deegaano fara badan sida:

Ceel xarar, Gana weyne, Calaag, Eji, Dudumo-cad, Docoley,CeelRage
Eega shiiqow, Doycade, Fidaga, Xalfooley, Sarmaanley, Booley Buroole, Ceel bustale, Caadle dhalin, Gacaw hoosle, Dhuunyaco, Fadhiweyne, Lebiga geesey, Mureyste, Aadan Barrow, Ceel sahal, ceel gadoon dhawe.

==Dhaqaalaha==
Dhaqaala ahaan degmadu  waxa ay ku tiirsantahay xoolaha nool iyo beeraha oo la beerto sidoo kale gacansiga oo si xowli ah uga socda ayaa ka mid ah dhaqaalaha ay ku tiirsantahay degmada.

waxa ayna leedahay suuq wayn lagu iibiyo xoolaha nool sida: Geela, Ariga, Lo'da iyo suuq lagu iibiyo Dallaga beeraha kasoo go'a.

degmadu waxa ay caan ku tahay "Saliida loo yaqaano saliid Macsarada" oo laga sameeyo sisinta oo laga isticmaalo guud ahaan somalia waana laga yaqaanaa saliidaha kale oo degmooyinka kale ka yimaada.






{{Gumud}}
{{Degmooyinka Gobolka Shabeellaha Dhexe}}
