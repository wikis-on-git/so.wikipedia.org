waxaanu u baahanahay dareraha xabagta geedka maraaga ({{lang-ar|لبان}}; {{lang-en|Frankincense}}) magaca [[Saynis]]: ''Boswellia Carterii'', waa xabag ama caano geed , qayb ka mida luubaanta ayaa la calaaliliyaa guryahana waa lagu uunsiyaa iyadoo leh caraf heer sare ah, waxaa kaloo loo adeegsadaa daawo dhaqameedka, Luubanta waxaa aad loogu yaqaanaa dhaqanka Soomaaliyeed iyo kuwa carabta. Luubaanta waxaa lagu shidaa [[Dabqaad]]<nowiki/>ka oo laga sameeyo [[dhagax]] khafiif ah sida [[Burjiko|burjikada]].

luubaanta ayaa noocyo badan leh waxaana geedka luubaaneedku soo saaraa ilaa sadex mar sanadkii, meelaha uu ka baxo geed luubaaneedka ugu qaalisan dunida ayaa ah woqooyi bari soomaaliya , [[cumaan]] iyo [[Yemen|yaman]], waxaa kaloo laga hela jasiirada soqodra ee ku aadan woqooyi bari soomaaliya, ganacsi ayaa ka dhexayn jiray  soomaalida iyo faraacintii  luubaanta ku salaysan, dhulkii uduga ayaa lagu magacaabi jiray dhulka soomaalida,

== Jaadadka lubaanka ==
waxaa kala duwan geedaha dhala luubaanta xaga jooga iyo xabagta ay soo saaraan, jaadadka geed lubaaneedka  waxaa ka mid ah<ref>http://mucaadsh.blogspot.co.ke/2015/10/wax-ka-baro-khayraadka-dhulkeenu-qaniga.html</ref>

'''MOXORKA''':  oo dhala dheecaanka xanjada <u>beeyada.</u>

=== BEEYO ===
Beeyadu waa geed kabaxa meelaha banaanista ah, waxay leedahay jirid buuran oo ay ka buuxdo dheecaan (caano). Beeyada marka la soo guro waxaa lakeenaa magaalooynka, waxaana lookala saaraa afar (4) qaybood oo ah siddan.
* Casaan: oo ah miro gud guduudan. 
* Caddaan: oo ah miro cad cad 
* Qolof: oo ah jilifta geedka 
* Shooto: oo ah haska iyo jajabka ka dhaca iyada.<ref>http://www.biyokulule.com/Xiji.htm</ref>
'''YAGCARTA''': oo dhasha dheecaanka xanjada <u>maydiga</u>

=== MAYDI ===
Maydigu waa geed kaduwan kii hore wuxuu ka baxaa dhadhaabaha waana geed dheecaan badan leh waana ka qaalisan yahay dhanka qiimaynta lacagta wxuuu leeyahay Calaal balaaran oo uu ku qabsado dhadhaabta, malaha xididdo dhulka ugu aasan. calaacashaas ayuu dhadhaabta ku qabsadaa. wuxuuna ka baxaa meelo halis ah haddii ruuxa gurayaa uu kasoo dhaco uu naftiisa halis u yahay.

Waxaa looo kala saaraa marka lasoo jadro(lasoo guro) dhawr qaybood oo ah sedan. 
* Mushaad: waa xabag dhaadheer 
* Mujarwal: waa iniini cad cad 
* Jibaan jib: waa xabag mad madaw 
* Shooto: waa haska kadaata oo ah niis oo kale. 
* Qolof : oo ah jilifta geedka.<ref>http://www.biyokulule.com/Xiji.htm</ref>

== Taariikhda luubaanta ==
Luubaanta ayaa waxaa la yaqaanay miilaadiga ka hor, waxaa ku tiirsanaan jiray xadaarado hore oo qadiim ah sida xadaaradii saba iyo maciin, faraacintii, boqotooyadii beershiya (furus), ruumaanka, giriiga iyo hindiya una adeegsan jiray dhaqan diimeedyo iyo bukhuur ahaan, waxaa kaloo ka ganacsiga luubaanta ku xirnaa xadaaradii faraacinta kala dhaxaysay dhulka soomaalida gaar ahaan gobolada bari.

yurubta galbeed ayay luubaantu gaartay waqti dambe lagu qiyaaso waqtiyadii dhexe.

== Adeegsiga luubaanta ==
waxaa loo adeegsadaa xanjo ahaan ama bukhuur iyo uunsi, dadka qaar baa u adeegsada sixirka iyo dhaqamo diimeedyada kala duwan, waxaase ugu caansan u adeegsigeeda qaab udugsiga iyo daawo dhaqameedka,

== Tixraac ==
{{Reflist}}

[[Category:Kimisteri]]
