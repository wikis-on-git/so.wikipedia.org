Waa degmada ugu Qurxoon uguna Balaran gobolka Shabeelaha Dhexe Marka laga reebo Magaalada [[Jowhar]], waxey muqdishu u jirtaa 90 kilo meter waxaana dega degmadan Warsheekh Beelweynta Celi Cumar oo ka mid ah beelaha ugu balaaran Mudulood iyo beelo kale oo soo wehliya laakiin deegaanka ku yar sida reer ashraaf, cabdule Galmaax iyo silcis Gorgaate, warsheekh ayaa waxey leedahay xeeb aad u balaaran waxaana lagu tilmaami karaa goob dalxiis ahna goob ganacsi ah iyadoo dhanka kalena ay tahay xarun culimo waxaana wax ka barta arday farabadan iyadoo ka barta tacliin isugu jira diinta iyo maadiga kaleba Machadka Sheekh Cabdiraxmaan Cumar ow Celi.  warsheekh waa meel taariikh fog ku leh Sooyaalka Taariikhda Soomaaliga waxaana Warsheekh lagu dilay gumeystihii ugu horeeyay Soomaaliya iyadoo ay weerar kusoo qaadeen Ciidamadii badda ee talyaaniga ee wadanka gumeysan jiray sanadku markuu ahaa 1875, warsheekh waxey leedahay goobo waxbarasho Misaajidyo, Cisbitaalo garooman kubadda lagu cayaaro iyadoo dadka reer warsheekhna ay caan ku yahiin soo dhaweynta martida timaado deegaankooda iyo waliba sida ay nabada u jecelyahiin waxaana qeyb weyn ka qaata dhismaha degmada had iyo jeer hayada Swedish Aid taas oo uu suurto galiyay muwaadin soomaaliyeed oo lagu magacaabo Ahmed warsheekh una dhashay deegaaankaasi hadana warsheekh ayaa ah goob hawo fiican indhahana u roon, dhismaheeduan uu socda
