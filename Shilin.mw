'''Shilin'''

[[File:10cts1879.jpg|thumb|Shilin 10 senti Iswisarland oo la isticmaali jirey 1879.]]

'''Shilin''' ([[ingiriis]]: Coin) waa jaandi wareegsan kaas oo ka samaysan [[bir]], [[dahab]], iyo [[naxaas]] leh astaamo iyo calaamado kala duwan taas oo [[dad]]ku isla garteen in wax lagu kala iibsado. Shilinka [[lacag]]tu waa shey miisaan yar oo lagu qiimeeyo qadarka alaab, badeecad, guri, dhul iyo waxyaabo kale leeyihiin. 

Hadaba [[duni|dunida maanta]] waxaa jira [[tiro]] badan oo [[lacag]] ah, wadan kasta wuxuu leeyahay lacag u gaar ah, taasi oo qiimaheedu kala sareeyo isla markaana ka sameeysan shilimaan iyo [[warqad]]o. 
Guud ahaan lacagtu waa labo nooc: mid shilin ah iyo mid warqad ka sameeysan. Shilimaantu waa qadarka ugu qiimaha hooseeya lacagta wadan leeyahay, inta badana waxa ka soo bilaabmaan [[hal|hal senti]], [[shan|shan senti]], [[toban|toban senti]], [[konton|konton senti]] iyo [[boqol|boqol senti]]. 
Boqolka senti wixii ka sareeya waxaa la isticmaalaa warqad taas oo ka bilaabanta [[kow]] ilaa [[milyan|malaayiin]]. Laakiin inta badan, lacagta dunida waxaa ugu sareeysa warqad [[kun|shan kun]] ah. 

= Taariikhda Shilinka =
[[File:BMC_06.jpg|thumb|Shilin ka mid ah Lacagtii ugu horeeysay ee dunida. Taano la isticmaali jirey [[sanad|640 sano]] ciise hortii.]]

Inkasto aanan la hubin, waxaa la sheegaa in sheeyo u eeg shilinka la isticmaali jirey [[sanad|100,000 sano]] ka hor. Laakiin waxaa la hubaa in lacagtii ugu horeeysay ay sameeyeen ganacsatadii hore ee [[beer]]aleyda ahayd ee [[ilbaxnimo]]dii [[Mesobotaamiya]] (Mesopotamia) [[wakhti]] hada laga joogo [[sanad|3,000 sano]] Ciise hortiis. 

Sidoo kale, lacagta bocoolsha (shell money) wakhtiyo hore ayaa laga isticmaali jirey [[qaarad]] [[Afrika]], [[Aasiya]], [[Ameerika]] iyo Ustareeliya. 
Shilinka shaanbadeysan ee astaamaha iyo calaamadaha leh, kaas oo ka samaysan [[dahab]] iyo [[naxaas]], waxaa la alifey intii u dhaxaysay [[sanad|650 ilaa 600]] ciise hortiis.

= Qeybaha Shilinka =

[[File:Achaemenid_coin_daric_420BC_front.jpg|thumb|Shilinka ''darik'' ee sanadkii 490 Ciise hortii laga isticmaali jirey boqortooyadii Beershiya (Persia).]]

[[File:Tetradrachm_Athens_480-420BC_MBA_Lyon.jpg|thumb|shilin naxaas ah oo la isticmaali jirey 480 ilaa 420 ciise hortii, maamulkii Athens.]]
[[File:Apipanes_atzmon.JPG|thumb|shilin geeso leh.]]
[[File:KINGS_of_BAKTRIA._Agathokles._Circa_185-170_BC._AR_Drachm_(3.22_gm,_12h)._Bilingual_series._BASILEWS_AGAQOKLEOUS_with_Indian_god_Balarama-Samkarshana.jpg|thumb|shilin afar gees ah oo la isticmaali jirey qiyaastii 185-170 sano ciise hortiis.]]


Shilinku waa [[lacag]] [[dad]]ku isticmaali jireen tan iyo [[wakhti]] hada laga joogo [[sanad|10,000 sano]] ka hor. Ilbaxnimo iyo deegaan kasta waxay lahaayeen qadar shilimaan oo wax lagu kala iibsado. 

Shilimaantii ugu horeeyay waxaa laga samayn jirey [[laf]]aha geesaha [[xoolo|xoolaha]] iyo qolofka bocolsha [[bad]]aha, laakiin wakhti ka dib waxaa bilaabmey shilimaanta laga sameeyo [[bir]]ta, [[dahab]]ka, [[naxaas]]ta iyo noocyo kala duwan oo [[jaandi]]ga ah. 

Qiimaha iyo tayada shilinku waxay ku xidhan tahay hadba sheyga uu ka sameeysan yahay. 
Shilimaanta laga sameeyo dahabka ayaa ugu qaalisan dhamaan noocyada shilimaanta. 

[[Duni|Dunida maanta]] waxaa la isticmaalaa shilimaan kala duwan, tayada iyo qiimahoodu kala sareeyaan, kuwaas oo qadarka ugu hooseeya ka soo bilaabmo [[hal|hal senti]], [[shan|shan senti]], [[toban|toban senti]], [[konton|konton senti]] iyo [[boqol|boqol senti]]. 
Boqolka senti wixii ka sareeya waxaa la isticmaalaa [[lacag|lacag warqad]] ah.

= Qiimaha Shilinka =
=Bangiyada iyo Mashiinada Lacagta=


{{Gumud}}

[[Category:Teknoolaji]]
[[Category:Ganacsi]]
[[Category:Lacag]]
[[Category:Dhul]]
[[Category:Ilbaxnimo]]
[[Category:Dad]]
[[Category:Diwaanka Curiye]]

[[en:Coin]]
