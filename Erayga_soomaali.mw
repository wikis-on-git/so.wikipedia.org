Erayga Soomaali waxa uu ka kooban yahay laba eray: Soo iyo Maal. Haddii aad yar dhuuxdid labadaas eray waxa macnuhu noqonayaa " soo lis"taas oo waxa la maalayaa noqonayo xoolaha. Markaa Soomaali-du waa bulsho xoolo maal ah, taasina waxay ku tusaysaa sida magacu ugu ladhan yahay dhaqanka soomalida, wuxuna runtii yahay kan ugu macquulsan fasiradaaha laga bixiyo asalka eraygaas.
 wasiirkii hore ee arrimaha debedda Yemen, Axmed Al-asbaxi oo buug ka qoray Galaangalka Yemeni ku leedahay Geeska Afrika, ayaa  waxa ku jirta In erayga Soomali kasoo jeedo magaca "Ismaaciil" oo ahaa mid kamida awowga qabaa'ilka Soomalida, haseyeeshee soomalida ayay ku adkaatay inay ku dhawaaqaan labada xaraf ee " Alif hamsaha carabiga" iyo " C'da " , waxana soo hadhay Smaal taas oo sidii loo wadwaday ugu danbayn ku biyo shubatay Soomaali.
Erayga Soomaali, waxaa uu ahaa SOOMAAL oo loola jeeday soco oo soo maal, haddii aan sii bayaaniyo (soo) waa soco (maal) waa lis, lisna waa in xoolaha la lisaa si caano ilmaha martida iyo cida la soorayo ay caano u cabaan ama u dhamaan.
