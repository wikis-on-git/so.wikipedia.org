Leonardo da Vinci, född 15 april 1452 i frazione Anchiano nära Vinci, Toscana, Italien, död 2 maj 1519 i Amboise, Frankrike, var en italiensk målare och universalgeni. Han var även verksam som arkitekt, ingenjör, uppfinnare och naturforskare.
Leonardo tillhör renässansens mest betydelsefulla gestalter. Han är mest känd för målningen Mona Lisa, målad 1503-1506, samt fresken Nattvarden, från 1498.
Leonardos fullständiga namn var Leonardo di ser Piero da Vinci, vilket betyder "Leonardo, herr Pieros son, från Vinci", detta namn bar han eftersom han var född som oäkting. I kortform bör han kallas "Leonardo" och inte exempelvis "da Vinci".[1]
