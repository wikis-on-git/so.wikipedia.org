::''Kani waa maqaal ku saabsan dadka qaxaya. Maqaalo kale fiiri [[Muhaajir]]

[[File:Kibativillagers.jpg|thumb|250px|Masaakiin reer tuulo ka qaxaya dagaal ka bilaabmey deegaanka ay ku noolaayeen.]]

'''Qaxooti''' ({{lang-en|''refugee''}}; {{lang-ar|لاجئ}}) si ka duwan [[Muhaajir]]ka, waa qof, dad ama in badan oo dad ah (sida qabiil ama beel) kuwaasi oo dagaal, colaad, masiibo iyo dhibaato ka soo saarto wadankooda iyo deegaanada ay u dhasheen. Sida ku xusan heshiiska caalamiga ah ee "''Geneva Convention on Refugees''", qoxootigu waa qof ama dad lagu khasbay ineey ka cararaan dhulkooda si ay uga badbaadaan [[dhimasho]], ciqaab, [[jidh]]dil, kufsi, [[adoonsi]] iyo dhamaan noocyada waxyeelada keeni karta ciqaabta iyo cabsida.<ref name="UNHCR">{{Citation|title=Convention and Protocol relating to the Status of Refugees|url=http://www.unhcr.org/protect/PROTECTION/3b66c2aa10.pdf|volume=|first=|last=|publisher=Office of the United Nations High Commissioner for Refugees (UNHCR), Communications and Public Information Service|location=Geneva, Switzerland|year=1967|language=|page=|isbn=}}</ref><ref name="RCUK">{{Citation|title=The truth about asylum - Who's who: Refugee, Asylum Seeker, Refused asylum seeker, Economic migrant|url=http://www.refugeecouncil.org.uk/policy_research/the_truth_about_asylum/the_facts_about_asylum|volume=|first=|last=|publisher=Refugee Council|location=London, England|year=|language=|page=|isbn=|access-date= 7 September 2015}}</ref> 

Sida uu dhigayo sharciga caalamiga ah ee [[Jimciyada Quruumaha]] waxaa qoxooti loo aqoonsan karaa qofka dhibaato la soo gaadhsiinayo naftiisa, caqligiisa, xoriyadiisa, noloshiisa iyo jiritaankiisa sababo la xidhiidha [[diin]]ta qofkaasi caabudo, [[beel|qolada uu ka dhashay]], [[wadan]]ka u dhashay, xubinimada koox ama guruub khaas ah, ama fikirka siyaasadeed ee u aaminsan yahay. Sidoo kale waa in qofkaasi aanu heli karin meel uu kaga badbaado dhibaatadaasi, iyo cid difaaci karta hadii la soo weeraro.<ref>"UNHCR" iyo "RCUK" </ref> 

Intaasi waxaa dheer qofka qoxooti loo aqoonsanayo waa in aanu jirin wadan kale oo si nabad ah ugu noolaan karo si uu uga badbaado dhibaatada; iyo in uusan wadan kale ka codsan [[magangelyo]].<ref> Noocyada magan galyada caalamiga, sida ku xusan qodobada "UNHCR" </ref>

Dadka qaar ay qabsato mid ka mid ah shanta qodob ee kor ku xusnay kuwaasi oo ka cararaya dhibaato iyo waxyeelo ayaa waxay u hijroodaan wadano kale oo [[qurbo|qurbaha]] ah si ay nabadgelyo iyo amni u helaan. Shakhsiyaadka noocan ah waxay codsan karaan [[magangelyo]], laakiin looma aqoonsanayo qoxooti ilaa looga ogolaado magan gelyada.

Qeexitaan cusub oo Jimciyada Quruumaha ka Dhaxaysa soo saartey dhowaan waxay ku sheegtay in qoxootinimo loo aqoonsado caruurta waalidkood qoxooti ahaayeen goortii ay dhaleen ilmahaasi. Intaas waxaa raacsan in bulshooyinka wadanada qaar sida [[Falastiin]] iyo qoxootiga Sahrawi loo aqoonsanaado qoxooti jiilba jiil maadaama wadanadoodu xaalad adag ku jireen kalabadh qarnigii la soo dhaafay.
Cid kale oo loo ogolyahay ineey qoxootinimada iska dhaxlaan ma jirto ilaa hada.

Si kastaba ha ahaatee, sanadkii 2014ka shacabka ka soo qaxay wadanka [[Suuriya]] iyo [[Afgaanistan]] ayaa ugu badnaa qoxootiga caalamka.<ref name=2014myt>{{cite news|url=http://www.unhcr.org/54aa91d89.html |title= UNHCR Mid-Year Trends 2014|publisher=United Nations High Commissioner for Refugees|date=7 January 2015 |accessdate=21 March 2015}}</ref> 
Sidoo kale bisha Febraayo 2015 wadanka [[Turkiga]] ayaa noqday midka haya qoxootiga ugu badan dhamaan wadanada caalamka, waxaana jooga 1.7 milyan qoxooti Suuriyaan ah, halka wada ka [[Lubnaan]] iyo [[Jordan]] ay hayaan tiro aad u badan oo ku dhow kan Turkiga.<ref name=2014myt/><ref>{{cite news|url=http://www.unhcr.org/print/54ef66796.html |title= UN High Commissioner for Refugees Antonio Guterres - Written text of speech to the UN Security Council - 26 February 2015|publisher=United Nations High Commissioner for Refugees|date=26 February 2015 |accessdate=21 March 2015}}</ref><ref>{{cite news|url=http://www.dailysabah.com/politics/2015/02/27/un-turkey-hosts-the-most-refugees-in-the-world |title=UN: Turkey hosts the most refugees in the world |work[Daily Sabah|date=27 February 2015 |accessdate=21 March 2015}}</ref><ref>{{cite web|url=http://data.unhcr.org/syrianrefugees/country.php?id=224|title=UNHCR Syria Regional Refugee Response/ Turkey|date=13 March 2015|work=[[UNHCR]]|accessdate=21 March 2015}}</ref> 

Sidoo kale, wadanka [[Bakistaan]] ayaa noqonaya midka labaad ee haya qoxooti badan kuwaasi oo dhan 1.6 milyan qaxoori reer Afgaanistaan ah.<ref name="unhcr.org.uk">http://www.unhcr.org.uk/about-us/key-facts-and-figures.html, UNHCR, Facts and Figures about Refugees</ref> 

Sida ay sheegtay hay'ada qoxootiga caalamka ee loo soo gaabiyo magaceeda [[UNHCR]] waxaa jira tiro u dhaxaysa 200,000 ilaa 500,000 qoxooti [[Rohingya]] ah kuwaasi oo ku nool wadanka [[Bangladesh]], waxaana diiwaan gashay kaliya 32,355 oo ka mid ah dadkaasi.<ref>{{cite web|title=Bangladesh's Rohingya camps - promise or peril?|url=http://www.thedailystar.net/bangladeshs-rohingya-camps-promise-or-peril-52913|work=The Daily Star|website=thedailystar.net|accessdate=24 July 2015}}</ref>
=Noocyada Qoxootiga=
=Magangelyo=
=Tixraac=
{{Reflist}}
[[Category:Qoxooti]]
[[Category:Dad]]
[[Category:Nolol]]
{{Commons|Refugees}}
[[en:Refugee]]
