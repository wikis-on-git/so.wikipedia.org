{{Template:Islaam}}
<small>::''Kani waa maqaal ku saabsan tawxiidka iyo kali ahaanshaha Ilaahay (swt).''</small>

'''Tawxiid''', '''Towxiidka''' ([[ingiriis]]: Tawhid; [[carabi]]:توحيد‎ "tawḥīd", lagu micneeyo ''kali ahaanshaha'' [[Alle]]) waa aaminaada iyo caqiidada inuu jiro [[Ilaahay]] kali ah, kali ahaanshihiisa iyo weyneynyiisa, ayadoo la tixraacayo [[diin]]ta [[Islaam]]ka. Waa aasaaska ugu horeeya ee diinta Islaamka, taasi oo faraysa aaminaada in Ilaahay (swt) "Kaligi yahay" (Al-ʾAḥad) "Hal" ama Kow (Al-Wāḥid) yahay aanay jirin wax la wadaaga. [[Kitaab]]ka [[Quraan]]ka ah ayaa meelo badan ku xusay oo sheegay kali ahaanshaha iyo midnimada Alle. Sidoo kale in aanay jirin cid la wadaagta [[cir]]ka, [[dhul]]ka, inta u dhaxeysa iyo dhamaan wixii ku abuuran ama ku nool. 
Tawxiidku wuxuu xudun iyo saldhig u yahay aasaaska iyo bilowga diinta Islaamka taasi oo towxiidku ugu horeeyo ''Shahaadada'' diinta lagu soo galo ee ah: '''''Ilaah ma jiro [[Alle]] mooyee, [[Muxamed]] (nnka) uu yahay [[nabi|Rasuulkii iyo Nabigii]] Alle...''''' 
Qofkii ka soo horjeesta ama diida tawxiidka iyo in Ilaahay keli yahay waa qof la yimid ''Shirk'', oo sida ku xusan kitaabka Quraanka ah dembiga ugu weyn ee qof [[muslim]] ahi galo midaasi oo uu ku muteeysan karo ciqaab daran iyo [[cadaab]]. Waloow ay jiraan sharaxaado dhowr ah oo la xidhiidha tawxiidka saxda ah, hadana guud ahaan culimada diinta Islaamku waxay isku raaceen in tiwxiidku yahay aaminaada dhabta ah ee in '''Alle yahay ''Keli'', weligii ahaa ''Keli'', sidaasna ahaan doono'''.

[[Category:Islaam]]
[[en:Tawhid]]
