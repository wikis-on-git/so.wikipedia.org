waxaa qoray Cabdiwali Cabdullahi Cabdiwali

{{Infobox university
|name            = Mogadishu University <br /> جامعة مقديشو
lTaariikhada Jaamacad Muqdisho

# Qeexida jaamacada muqdisho

=> Magaca jaamacadda: Jaamacada muqdisho 
Nooca jaamacada: waa mu,asaso aan xukuumi ama dawli ahayn oo aan faaido raadis ahayn una adeegta baridda daraashaadka sare dhanka waxbarashada ee dalka soomaaliya.
Waxayna si toos ah u asaasmatay 1996 waxayna si toos ah u furmatay sanadkii 1997.
Fikradii Aasaaska jaamacada muqdisho
Waxay bilaabatay fikrada aaasaaska jaamacada muqdisho 1993 kadib markii ay messha kabaxday xukuumadii dhexe ee dalka soomaaliya uuna meesha ka baxay dawrkii ay  bulshada uqabanaysay ee dhanwalba ahaa gaar ahaan dhanka waxbarashada, aqoonyahanadii dhigi jiray jaamacadihii dalka iyo kuwa dhiga jaamacada caalima ah iyo waliba kuwo kale oo ku shaqaleh dhanka waxbarashada ayaa waxay arkeen in ay muhiim tahay meeshana kamaqantahay hay,adii waxbarashada ee daraasaadka sare ee heerka jaamacadeed ahaa, taasina waxay keentay fikrada aasaaska jaamacada muqdisho iyada oo ay jirto duruuf aad u adag oo xilgaas taagnayd, umada soomaaliyeed waxay dareemaysay quus aad uwayn waxaana meesha ka saartay jaamacada muqdisho, waxayna garab qabatay ardaydii soomaaliyeed ee soo dhamaysatay iskuulada sare ee magaalada muqdisho iyi kuwa gobolada soomaaliya kuwaas oo ayna usoora galin inay sii wataan waxbarashadooda sababo dagaal sokeeye awgood ah.
Wada  hadalo culus kadib sanadkii 1994  waxay gaareen  isla gaareen aqoonyahanadii soomaaliyeed in ay lagama maarmaan tahay in ladhiso lajno wax barasho iyo habkii loo xaqiijin lahaa mashruucaas dumuuxa sareeya leh.
Lajnadii waxay soo gudbisay  9/August/1996 aragtidoodii ku aadanayd mashruucaas, wada hadal iyo iswareeysi dheer kadib waxaa la guda galay in la fuliyo mashruucii iyo soo dhamaystirka dhamaan wuxuu ubaahanlahaa mashruucaas waxbarashadeed, haduu ahaan lahaa Manhaj,qaanuun,  iyo maamulkii  hawshaas nidaamin lahaa iskuna duba ridi lahaa.
Maalinimo isniin ah 22/ September/1997 waxaa si toos ah daaha looga rogay irdaha loo furay  daraasada jaamacad muqdisho, waxaana lagu furay sadex kuliyadood, ookala ahaa :
1.	Kuliyada shareecada iyo qaanununka 
2.	Kuliyada waxbarashada.
3.	Iyo kuliyada Aadaabta iyo culuumta insaanka 

=>Ahadaafta Jaamacada Muqdisho

1.	In lahelo fursad waxbarasho oo heer jaamacadeed ah gudaha dalka soomaaliyeed .
2.	In lasoo saaro dad aqoon leh awoodna uleh ka qaybqaadashada hormarka dalka.
3.	Hormarinta taknoolajiyada ku haboon duruufta ka jirta gudaha dalka iyo dhiiri galinta ama taageerida cilmi barista.
4.	Daryeelka ilbaxnimada islaamka.
5.	In ay baahiso barnaamij ay ugu adeegayso bulshada soomaaliyeed iyo sii wadidda waxbarista taasoo loola hadafleeyahay qaybaha kala duwan ee bulshada soomaaliyeed.
6.	Ilaalinta hidaha iyo dhaqanka  soomaaliyeed iyo soojeed uyeelashada dhaqamada kala duwan ee aduunka, iyo ku tababaridda dhalinta soo baxaysa dhaqanka shaqada iyo wax soo saarka.
7.	Bixinta kaalmo wax barasho ee herarka kala duwan ee jaamacadeed iyadoo lakaashanaysa heey,ado iyo mu,asasaad khayri ah.

=> Saldhigga Jaamacada\

Waxay ku taalaa xarunta dhexe ee jaamacada muqdisho magaala madaxda dalka soomaaliya ee Muqdisho.
Maxay lasoocantahay Jaamacada Muqdisho?
	Waa jaamacad aan dawli ahayn faaiido raadisna ahayn.
	Waa jaamacadii ugu horeeysay ee laga aasaaso dalka kadib markii ay meesha ka baxday xukuumadii dhexe ee dalka  ayna jireen dagaalo sokeeye.
	Waxayna isticmaashaa qalabyada ugu sareeya ee waxbarasho cusub.
	Ka faaiidaysashada tijaabooyinka mu,asasaadka kale iyo shaksiyaadka khibradaha leh.
	Waxaydhexdhexaad katahay siyaasadaha isdiidan ee dalka ka taagan.

=> Ururada Ay Xubinta katahay Jaamacada muqdisho:

1.	Midawga jaamacadaha islaamka 
2.	Midawga jaamacadaha carabta .
3.	Isku xirka mu,asasaadka carabta gaar ahaan kuwa waxbarashada sare.
4.	Isku xirka jaamacadaha islaamka.
5.	Midawga jaamacadaha afrika.
6.	Ururka fadhiga jaamacadaha dawliga ah 
7.	Midawga jaamacadaha caalamiga ah.

=> Kuliyadaha ay ka koobantahay jaamacada muqdisho:

	Kuliyada shareecada iyo qaanuunka
	Kuliyada waxbarashada 
	Kuliyada aadaabta iyo culuumta insaaaniga ah.
	Kuliyada maamulka iyo maareynta.
	Kuliyada caafimaadka.
	Kuliyada computerka iyo culuumtiisa.
	Kuliyada siyaasada iyo warbaahinta.
	Kuliyadda injineerinka.
	Kuliyada kalkaalisada iyo culuumta caafimaadka.
