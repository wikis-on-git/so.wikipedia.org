Xaaji Diide oo ahaa nin taariikh weyn oo siyaasadeed iyo mid ganacsiba, tusaale ahaan waxa uu ahaa ganacsade hanti ballaadhan ku lahaan jirey [[dalka Djibouti]], sidoo kale waxa uu ahaa  ninkii gumeysigii [[Fransiiska]] saan xoolaad kaga saxeexay in ay Djibouti tahay dhul [[Somaliyeed]], haseyeeshee uu Faransiisku markii danbe isku dayey si aysan [[Djibouti]] ugala midoobin dowlada federaalka soomaaliya uu samaystey dad u shaqeeya fransiiska si ay u socoto danaha ay leeyihiin balse dabadeedna ku guulaystey in [[Djibouti]] ay ahaato dowlad ka gaar ah dowlada soomaaliya sidaasina [[Djibouti]] ay ku hir gashay in ay xornimada ay qataan.
 
Alle ha u naxariistee Xaaji Diide ayaa laga soo xigtey qoraalo uu mar hore soo saarey golaha sare ee arrimaha [[Islaamka ee Djibouti]] iyo dad ay isku dhawyihiin Xaaji Diide, islamarkaana Carabi ku qornaa dabadeedna ay  Somalidu u rogtey ayaa u dhignaa sidan:

1.) Ugu Horreyn Abtirsiiintii Xaajiga Iyo Meelihii Uu Ku Barbaarey: waa aftarsiinta uu lahaa ala u naxariistee xuseen jaamac iidle oo ku magac dheeraa xaaji diide  Waxa uu ku dhashey deegaanka [[Lughaya]]ee gobolka [[Awdal]] wuxuuna ku geeriyoodey magaalada [[Djibouti]] Template:[[1920]]kii.

2.) Tafiirtiii Xaajiga: Xaaji Diide waxa uu dhalay wiil iyo gabadh la kala odhan jirey Maxamuud Xaaji Diide iyo Cajaa`ib Xaaji Diide, haseyeeshee wakhtigan xaadirka ah waxaa tafiirtii Xaajiga ka nool dhowr gabdhood oo ay Cajaa`ib Xaaji ayey u tahay. Ganacsi ahaan: Xaaji Diide waxa uu ka mid ahaa ganacsatadii [[geeska Africa]] ugu magaca weynayd xilligii gumeysiga iyo ka horba, ganacsigiisu waxaa xarun u ahaan jirtey [[magaalada Zaylac]] kadib markii [[dekadda Djibouti]] la fureyna halkaasi ayuu u digo rogtey wuxuuna ka mid ahaa madaxdii asaastey waaxda ganacsiga Djibouti ( chamber de commerce) sida uu qirey guddoomiyihii hore ee waaxdaasi Marxuum Siciid Cali Kubeysh. Si kastaba ha ahaatee ganacsiga Xaaji Xuseen Jamaac Iidle (Xaaji Diide) kuma ekeyn kaliya [[Zaylac]] iyo [[Djibouti]] balse waxa uu saldhigyo ku lahaan jirey ama uu badeecadaha u kala diri jirey magaalooyin ay ka mid ahaayeen [[Diridhaba]] iyo [[Herer]] oo [[Ethiopia]] ka mid ah. Sidoo kale waxa la sheegey in uu xoolo kala duwan ku lahaan jirey [[woqooyiga Somalia]] gaarahaanna deegaannada u dhexeeya [[Zaylac]] iyo [[Lughaya]] oo ay qoyskiisa qaar ka mid ahi deganaan jireen. Xaaji Diide waxa lagu xusuustaa waxqabadyo badan oo samafal ah oo uu ka fuliyey Template:Djibouti, iyada oo aan la soo koobi karayn tabarrucaatkii sheekha oo aan cidi diiwaan gelin wakhtigaasi maadaama uu dadku xilligaasi waxba qori jirin, haddana iyada oo ay sidaa tahay ayaa waxaynnu soo qaadan karnaa qodobadan hoos ku xusan:

1.)Waxyaabihii Uu Same Faluhu Dar Ilaahay Ula Baxay: waxa la sheegaa in tabarruca Sheekhu uu intan la ogyahay ka badnaa balse la baylihiyey marar badan ama lagu takrifalay loona adeegsadey dano gaar ah.

2. )Masjidka Weyn Ee KU Yaal Xaafadda 2aad ee [[caasimadda Djibouti]] ee xanbaarsan magaca Xaaji: Diide oo ah masjidkii ugu horreeyey ee laga taagey Djibouti, inkasta oo la aaminsan yahay inuu masjidka Xamuudi ahaa midkii ugu horreeyey masaajidda Djibouti. Waxaase xaqiiq ah in dhulka uu masjidkaasi ku fadhiyo laga iibsadey maamulkii [[Faransiiska]] sannadkii [[1906]] dii, iyada oo la ogyahay in Djibouti la degey ka hor sannadkii [[1896]], masjid Xaaaji Diidena la dhisey [[1900]] kii ka hor. Sidaas awgeed waxaa marag ma doon ah in [[Masjid Xaaji Diide]] yahay midkii ugu horreeyey ee Djibouti laga dhisey. Masjidkan waxa soo qabtey jagadiisa imam-nimo tan iyo markii la asaasey culimadan hoos ku qoran:1.) Maxamad Nagiib 2.) Cismaan Yuusuf 3.)Fiqi Axmad4.) C/lle al-Ahdal 5.) Nasiim C/lle Al-Ahdal. Waxa kale oo isaga danbeeyey ilaalinta iyo kormeerista hantida waqfiga ah ee Sheekh Xuseen Jaamac ( Xaaji Diide) nimankan hoos ku qoran:1.Sheekh Aadan oo ay ilmo adeer ahaayeen Xaajiga 2.) Cali Miicaad Wacays oo ka tirsan isla beesha uu sheekhu ka soo jeedo ee [[habar Xuseen]] ama [[Bahabar Celi]]. 3.) Ibraahiim Baxar Bookh oo ay ilmo adeer ahaayeen Xaajiga. 4.) Macalin Ibraahim oo ay isku reer ahaayeen Xaajiga, ahna ninka kaliya ee ka nool ilaaladii tabarrucaadka xaajiga, waana horjoogihii ugu danbeeyey ee awqaafta xaajiga ka masuulka ahaa, ka hor intiii aan arrimaha waqfiga lagu wareejin wasaaradda arrimahaasi qaabilsan.

3.) Sidoo kale waxyaabaha uu Xaajigu dar alle ula baxay: waxaa ka mid ahaa dhulka uu ku fadhiyo dugsiga Fransiiska ah ee lagu magcaabo Xaaji Diide. iyo Dhulka ay ku fadhido xarunta horumarinta bulshada ee Djibouti ee lagu magcaabo Xaaji Diide.

4.)Xaajigu sidoo kale 30 guri ayuu u bixiyey waqfi ahaan si ay dayactirka iyo koolkoollinta masjidkiisa: uga qayb qaataan, 30 kaasi guri oo ku kala baahsan Caasimadda Djibouti gaarahaanna xaafadda (Guudka) ayaa si qaldan loogu takrifaley oo qaarkood la iibiyey qaarkoodna la iska qaatey. Sidoo kale Sheekh Xuseen Jaamac Iidle [[(Xaaji Diide) waxa uu dar ilaahay u bixiyey guryo iyo dhul badan, tusaale ahaan isaga ayaa bixiyey dhulka ay ku fadhido waaxda ganacsiga Djibouti iyo waliba dhulka wasaaradda arrimaha gudaha ee dalkaasi]]. Dhinaca kale Xaaji Xuseen Jaamac (Xaaji Diide) waxa uu leeyahay taariikh halgan iyo [[gobonnimo]] doon ah oo uu jiil ba jiil ka dhaxley islamarkaana lama illaawaan ah, tusaaale ahaan waxa uu laf dhuug istaagtey ku ahaa intii uu noolaa gumeysigii [[Fransiiska]] oo uu ka hor istaagey hirgelinta ujeedooyinkii uu u socdey. Alle ha u naxariisto Xaaji Xuseen Jaamac Iidle (Xaaji Diide) hana ka waraabiyo jannadiisa ballaadhan.
