Ceel Cali waa [[Degmo]] ka mid ah degmooyinka Gobolka Hiiraan Waxayna 75km dhanka Koofur galbeed kaga beegan tahay Magaalada [[Beledweyne]] ee Caasimadda u ah Gobolka [[Hiiraan]]. Ceel cali waa degmada ugu dhaqaalaha badan degmoyinka Gobolka Hiiraan. waxaana maro 5 wado oo isaga kala goosha Kalinka 5aad ee Somali Galbeed, Caasimada dalka ee Muqdisho, Caasimada Gobolka Hiiraan ee balad weyne, Gobolka bakool caasimadisa Xudur iyo waliba Degmada Tiyeegle, iyo waliba wado ka baxda degmada ceel cali ilaa Degmada Walaweyn / Daafeed ee Gobolka Shabeelaha Hoose. Ceel cali waxaa hoos yimaada in ka badan 10 Tuula oo kamid yahiin 1- Buq-goosaar, 2- Ceel dheer 3-  Wabxo 4- Warad 5- Tomis 6- Hararow 7- Caagxoog 8- Dheylaale 9- Bakal hool 10- Majamajiif. Iyo in kaloo aanan qoraal lagu so kooba karin

==Muhiimadda Ceel Cali==
Ceel Cali waa magaalo muhiim ah oo ku dhaw xadka Gobolka [[Hiiraan]] uu la wadaago Gobolka [[Bakool]] waxaana mara wadooyin muhiim ah oo isku xira magaalooyin badan oo koonfurta Soomaaliya iyo kilinka shanaad ee itoobiya ku yaalla, wadooyinkaasi muhiimka ah waxaa ka mid ah wadada ka timaada Beledweyne kuna jeeda gobolka [[Bakool]].

Sida Magaca magaalada ka muuqataba Ceel Cali waa degmo ceelal fara badan leh, kuwaasoo ah 114 ceel.

==Dhaqaalaha iyo Waxbarashada==
Degmada Ceel Cali dhaqaalaheeda ugu badan wuxuu ku tiirsan yahay dhanka xoolaha nool gaar ahaan Geela, sidoo kale degmada waxay leedahay ganacsiga nuucyadiisa kala duwan iyadoo leh suuq weyn oo lagu kala iibsado xoolaha nool kuwaas oo loo dhoofiyo wadamada Carabta. 

Dagmada ceel cali waxaa ku yaalla dhamaan xarumaha shirkadaha isgaarsiinta Soomaaliya iyo Xawaaladahaba.

Dhanka kale Degmada waxaa ku yaalla goobo waxbarasho iyo kuwa caafimaad oo fara badan dhanka wax barashada waxaa ugu horeeyo dugsiga hoose dhexe iyo sare ee dagmada Ceel Cali oo aay haatan wax ka bartaan arday fara badan kuwa kalana aay ka qalin jibiyeen Iskuulka Ceel Cali wuxuu ka mid yahay iskuuladii dowladii siyaad barre ay aasaastay. 
Degmada Ceel Cali waxa kale oo ku yaal laba goobood oo wax lagu baro caruurta agoonta ah iyo kuwa tabarta yar si lacag la,aan ah iyadoo aay xarumahaasi fureen jaaliyadaha reer ceelcali ee ku dhaqan dunida daafaheeda. 

{{Degmooyinka Gobolka Hiiraan}}
