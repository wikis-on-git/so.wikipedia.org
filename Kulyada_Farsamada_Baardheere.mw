'''Kulyada Farsamada Baardheere''' - كلية لعلوم التطبيقية بارطيرآ ,waa kulyad farsamo oo ku taal magaalada [[Baardheere]].

==Taariikh==
Kulyada Farsamada Baardheere waxaa la aas aasay bishii Juunyo [[2008]]. Qorshaha aas aaska kulyadan waxay ku timid baahida baahsan ee ka jirta deegaanka Baardheere oo beeraha iyo xoolaha hodan ku ah isla markaane labaatankii sano ee la soo dhaafay bulshadeeda aad u korortay.

==Barnaamijyada==
Barnaamijyada Kulyada Farsamada Baardheere (Bardera Polytechnic) waxaa ay asal ahaan yihiin barnaamijyo leh taqasus sanad ilaa 3 sano ah. In kasta oo wajiyo dhowr ah loo hirgelinayo barnaamijyada kuylada, waxaa wejiga koowaad 2008-2010 laga hirgeliyay barnaamijyadan:

# Diinta iyo Luqada Carabiga
# Caafimaadka 
# Luqadaha
# Farsamada Gacanta
# Maamulka iyo Maareynta

Wajiga labaad oo bilaabanayo sanad dugsiyeedka 2010/2011 waxaa lagu wadaa in la hirgeliyo waaxo cusub oo ku beegan wajiga labaad kuwaas oo ay ka mid yihiin:

# Xanaanada Xoolaha
# Culuunta Beeraha
# Barashada Kombuyuutarka

Aayatiinka dhow, waa shanta sano ee abaabulka, waxaa ay kulyada ku haminaysaa in adeegyada caafimaadka, culuunta beeraha iyo maamulka iyo maareynta si buuxda loo hirgeliyo iyada oo laamahaas dhamaantood ay xiriir la yeelanayaan jaamacadaha aduunka oo waqtigan xaadirka ah xariir looga samaynayo wadanka dibadiisa. 

Kulyada Baardheere Polytechnic waxay xiriir la leedahay Jaamacada Gedo ee Baardheere iyo Jaamacada Kismaayo.

== Machadyada Kulyada Farsmada Baardheere ==
Waxaa hoosiyamaada kulyada dhowr machad oo ay ka mid yihiin '''Machadka Beeraha Baardheere''' iyo '''Xarunta Xanaanada Xoolaha ee Degmada Baardheere'''. 

Machadka Xanaanada Xoolada Baardheere wuxuu qorshaynayaa sidii loo heli lahaa baranaamij diyaarinta koox dhakhaatiir caafimaadka xoolaha oo la shaqeeya xoolalayda degmada iyo gobolka, gaar ahaan xilyada geelasha gobolka Gedo ay u guuraan roobabka koonfurta ee dhaca hoos Jilib ilaa Qudus. Roobabka dayrta marka la waayo ama gu'ga uusan si qumaati ah u di'in geelasha Gedo waxay u guuraan koonfur sida Gosha dhexe ilaa Jilib. Qaniin iyo cudurada gosha ayaa gumaada geelasha daaqa u yimid iyo kuwa kalaba. Hirgelinta Machadka Xanaanada Xoolaha caawin wayn ayay u noqon lahayd mirodhalka xaruntan cusub ee Kulyada Farsmada Baardheere. 

Geela qaniinka iyo cudurada gosha u dhinta oo tobonaan kun gaaraya waxaa qiimahooda lagu qiyaasaa $500-$800 neefkiiba. Xoolalayda dhib balaaran ayay ku tahay dayacaan oo ka yimaada dhib ka hortagiiga uu sahlanyahay.

* [http://www.baardheerepolytechnic.org/index.php?option=com_content&view=article&id=11&Itemid=9 Bardera Polytechnic]

[[Category:Jaamacadaha Soomaaliya]]
[[Category:Gedo]]

[[en:Bardera Polytechnic]]
