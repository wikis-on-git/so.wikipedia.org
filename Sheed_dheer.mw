'''Sheed Dheer''' (English: '''''Sheder''''' , Arabic: شيذير‎), sidoo kale waxa loo higgaadiyaa '''Shedheer''' amma '''Shedher''' waa magaalo weyn oo kutaalla Bariga Gobolka Faafan ee Soomaali Galbeed (Kililka shanaad) ee dalka Itoobiya. Waxay Koonfurgalbeed kaga aaddantahay magaalada qadiimiga ah ee Aw-Barre (Teferi Ber)<ref>Hayward, R. J.; Lewis, I. M. (2005-08-17).  ''Voice and Power''. Routledge. p. 136. <nowiki>ISBN 9781135751753</nowiki>.</ref>.

== Dadka Deggan ==
Magaalada waxaa dega Bulshaweynta ''Aadan Yoonis'' ee Qabiilka Gadabuursi. Dadka ugu caansan waxa kamid ah; Suldaan Cali Bucul, Sheekh Jibriil, Sheekh Muxumed Fariid, Sheekh Cali Ayaanle, Geeddi Xoosh, Sheekhdoon Cawl. Beesha Aaden Yoonis waxa hoosyimaad oo katafiirmay Shanta oday ee kala ah: 

# Xasan Aaden (Xasan Badhiile),
# Abokor Aaden,
# Abiib Aaden, 
# Boqorweyne Aaden, iyo
# Sayre Aaden. 

Abbaan duulle Cali Bucul waxa uu kamid yahay ragga ugu caansan Taariikhda Ummadda d Gadabuursi taas oo aad loogu xasuusto arrimo badan oo ay kamidyihiin kulankii dhexmaray isaga iyo Sayid Maxamed Cabdille Xasan ku kulmeen meel kamid ah dhulka Soomaali Galbeed. Sayidku wuxu yidhi waxan maqlay inay dadka Gadabuursigu ammaanta fardaha ku dheereeyaan marka waxan doonayaa inaan maqlo geeraar faras, markaa Mudane Cali Bucul ayaa hadalka ubaxay siina raaciyey aniga ayaa kuu tirinaya. Sayidku wuxu yidhi haddii aan kaa geeraar fiicnaado qudhaan kaajari Mudane Cali Bucul ayaa ugu jawaabay haddii aad eray aan idhi iga daba tidhaahdo anigana warankaygu kaa dambayn maayo. Md Cali Bucul marka uu marayo ‘’Halgaraadka guntiisiyo, guudkiibuu ka caddaadee, ma galool ubax laa’’, ayuu yidhi nin daraawiishta kamid ahaa ‘’Awoowgaa lagub haddee ma anaaba galool ubaxleh ammaan kaday is idhi’’. 

== Taariish ==
Waxay Waaxda Arrimaha Qoxootiga iyo Dadka soo  noqda ee Itoobiya iyo Hay'adda UNHCR ay wadajir uga fureen xarun Qoxooti ah magaalada Sheed Dheer june 2012 dadyawga ladejiyeyna tiro ahaan waxay dhannaayeen 10,847<ref><nowiki>http://www.fsnau.org/ipc/population-table</nowiki> Population census by UNFP based on Somalia.</ref>. 

== Cimilada ==
Magaalada Sheed dheer waa mid ku haboon meerashada dalagga kaladuwan sida beerashada hadhuudhka (cambuulada), gellayda (mesegeda), qamadiga, heedda, qoondarka, iyo dhammaan dalagga loo yaqaan geed-gaabka. Sidoo kale magaaladu waxay aad ugu fiicantahay cimiladeedu xagga dhaqashada xoolaha ay kamidka yihiin adhiga, riyaha, lo'da, fardaha, dameeraha iyo dhaqidda digaaga<ref>'''Jump up^''' <nowiki>http://data.unhcr.org/horn-of-africa/settlement.php?id=15&country=65&region=11</nowiki></ref>.

== Tixraac ==
