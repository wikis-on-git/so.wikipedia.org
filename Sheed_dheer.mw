'''Sheed Dheer''' (English: '''''Sheder''''' , Arabic: شيذير‎), sidoo kale waxa loo higgaadiyaa '''Shedheer''' amma '''Shedher''' waa magaalo weyn oo kutaalla galbeedka Gobolka Faafan ee Soomaali Galbeed ee dalka Itoobiya. 

== Dadka Deggan ==
Magaalada waxaa dega Bulshaweynta Aadan Yoonis ee Qabiilka Gadabuursi. Dadka ugu caansan waxa kamid ah; Suldaan Cali Bucul, Sheekh Jibriil, Sheekh Muxumed Fariid, Sheekh Cali Ayaanle, Geeddi Xoosh, Sheekhdoon Cawl. Beesha Aaden Yoonis waxa hoosyimaad Shanta Xasan Badhiile oo kala ah;
-Maxamuud Xasan,
-Ibraahim Xasan,
-Hayiille Xasan, 
-Mahad Xasan, iyo
-Coof Xasan.
Suldaan Cali Bucul waxa uu muddo hayey hoggaanka Ummadda Gadabuursi taas oo aad loogu xasuusto arrimo badan oo ay kamidyihiin kulankii dhexmaray isaga iyo Sayid Maxamed Cabdalle Xasan ee lagu tartamay gabay ahaa ammaan faras taasoo Suldaanku kaga badiyey Sayidka una qiray guushiisa markuu yidhi, "Haddee geed ammaan kamaba dayeen".

== Taariish ==
Waxay Waaxda Arrimaha Qoxootiga iyo Dadka soo  noqda ee Itoobiya iyo Hay'adda UNHCR ay wadajir uga fureen xarun Qoxooti ah magaalada Sheed Dheer june 2012 dadyawga ladejiyeyna tiro ahaan waxay dhannaayeen 10,847.

== Cimilada ==
Magaalada Sheed dheer waa mid ku haboon meerashada dalagga kaladuwan sida beerashada hadhuudhka (cambuulada), gellayda (mesegeda), qamadiga, heedda, qoondarka, iyo dhammaan dalagga loo yaqaan geed-gaabka. Sidoo kale magaaladu waxay aad ugu fiicantahay cimiladeedu xagga dhaqashada xoolaha ay kamidka yihiin adhiga, riyaha, lo'da, fardaha, dameeraha iyo dhaqidda digaaga.

== Tixraac ==

# Hayward, R. J.; Lewis, I. M. (2005-08-17).  ''Voice and Power''. Routledge. p. 136. <nowiki>ISBN 9781135751753</nowiki>.
# <nowiki>http://www.fsnau.org/ipc/population-table</nowiki> Population census by UNFP based on Somalia.
# '''Jump up^''' <nowiki>http://data.unhcr.org/horn-of-africa/settlement.php?id=15&country=65&region=11</nowiki>
