'''Baabiylooniya'''

{{Template:Taariikhda_Ciraaq}}

'''Baabiylooniya''' ([[ingiriis]]: babylonia; [[carabi]]: بابل; luuqada Akadhiga: Bābil; Luuqada Giriiga: Βαβυλών; luuqada Sumerianka: KÁ.DINGIR.RA<sup>KI</sup>;<ref name="Cam">''[http://books.google.com/books?id=HRwo6dBekUQC&pg=PA150 The Cambridge Ancient History: Prologomena & Prehistory]: Vol. 1, Part 1. Accessed 15 Dec 2010.]</ref>; Luuqada Yuhuuda: בָּבֶל
<ref name="Cam" /><ref name="Cam" />) waxay ahayd boqortooyo ay lahaayeen [[dad|dadka Akadhiyaka]] taasi oo ka dhisantey caasimadii [[Baabiyloon]] ee la aasaasay [[sanad|sanadkii 1894tii]] [[C.H.]] (Ciise Hortii), wakhti yar ka dibna noqotay magaalo-madaxda boqortooyadii [[Baabiylooniya]].<ref>"magaca af-[[Carabi]]ga [[carabi]]: بابل"</ref><ref>"luuqada Akadhiga: Bābil"</ref> Boqortooyada Baabiylooniya waxaa dhisay qabiilka Amorite la odhan jirey ee Akaadhiyaanka ka tirsanaa kuwaas oo deegaan ku ahaa dhulkii loo yaqaanay [[Mesobotaamiya]], taasi oo hadhaagii buruburkeeda laga helo [[maalin|maanta]] deegaanka Hillal ee ka tirsan wadanka [[Ciraaq]], taasi oo 85 kilomitir (53 mile) u jirta koonfurta caasimada [[Baqdaad]].<ref>"[[Mesobotaamiya]]"</ref>

Maanta hadhaaga burburka caasimada Baabiyloon waa jaajuur jajabay iyo raad ku hadhay deegaanada [[caro|carada]] nafaqada leh ee u dhexaysay labada [[webi]] ee [[Tigris]] iyo [[Furaat]]<ref>"[[webi]] ee [[Tigris]] iyo [[Furaat]]"</ref> (Euphrates) ee deegaanka [[Mesobotaamiya]]. Inta la ogyahay taariikhda Baabiylooniya waxay markii ugu horeeysay bilaabantey [[qarni|qarnigii 2aad]] C.H. (wakhti hada lagu qiyaaso [[sanad|2,200]] oo sano ka hor).<ref>"bilaabantey [[qarni|qarnigii 2aad]] C.H. (wakhti hada lagu qiyaaso 2000 oo sano ka hor)."</ref> 
Boqortooyadan oo markii ay yarayd isku bedeshay maamul-magaalo ee [[Baabiyloon]] ayaa waxay la kacday soo bixitaankii boqortooyadii dadka Amorite, taariikhdu markey ahayd 1894&nbsp;C.H. isla markaana waxay suuqa kala baxday magaaladii wakhtigaas caasimada ahayd ee [[Akkadiyaan]]ku maamuli jireen "Eridu".


== Magaca ==

Magaca boqortooyada Baabiylooniya wuxuu ka yimid magaca magaalada caasimada iyo xudunta u ahayd ee [[Baabiyloon]], taasi oo ereyga [[Giriig]]a ah ee Baabiyloon (Βαβυλών) laga soo xigtay magac Akkadiyaanka ah ee ''Babili''. Ka dib, qiyaastii [[qarni|10 qarni]] C.H. ayaa magacii Baabili ahaa loo bedelay Baabiyloon taasi oo macnaheedu tahay "Albaabka Alle" (Gate of God).<ref>Dietz Otto Edzard: ''Geschichte Mesopotamiens. Von den Sumerern bis zu Alexander dem Großen'', Beck, München 2004, p. 121.</ref> <ref>Liane Jakob-Rost, Joachim Marzahn: ''Babylon'', ed. Staatliche Museen zu Berlin. Vorderasiatisches Museum, (Kleine Schriften&nbsp;4), 2.&nbsp;Auflage, Putbus 1990, p.&nbsp;2</ref>

Dhinaca kale, marka la fiiriyo luuqada Yuhuuda magaca magaalada Baabiyloon oo u qorma: בבל|בָּבֶל isla markaana loogu dhawaaqo (''Babel'') ama (''Bāwēl''), ayaa micnaheedu noqonaysaa "jaha-wareer"; waa sida ku xusan kitaabka Yuhuuda ee Jenesiska koowaad (Genesis One) maqradiisa (11:9) taasi oo laga keenay ereyga: בלבל oo u qorma ''bilbél'', micnaheeduna yahay "lagu jaho-wareero".

== Taariikhda Baabiylooniya ==

Sharaxaad iyo fahanka ku saabsan jiritaanka boqortooyadii Baabiylooniya waxaa laga helay boqortooyadii ka dambeeysay ee Akkadka, kuwaas oo talin jirey wakhti lagu qiyaaso [[qarni|qarnigii 23aad]] C.H. (Ciise Hortii). Midani waxay sheegaysaa in boqor la odhan jirey Saargoon uu dhisay magaalada Baabiyloon, in kastoo sharaxaad kale sheegayso in boqor Saargoon uu dib u habayn iyo balaadhin ku sameeyay maagada Baabiyloon oo horay u sii jirtey. Laakiin waxaa si fiican loo ogyahay isla markaana la isku raacay in boqor Saargoonkii labaad (Sargon II) ee boqortooyadii Assiyriyaanka uu shaqo badan ka qabtay magaalada, asagoo gaadhsiiyay heer aad u sareeysa, kana dhigay mid maamusha deegaanada u dhow ee [[Mesobotaamiya]].<ref>Stephanie Dalley, Babylon as a Name for other Cities Including Nineveh, in [http://oi.uchicago.edu/pdf/saoc62.pdf Uchicago.edu], Proceedings of the 51st Rencontre Assyriologique Internationale, Oriental Institute SAOC 62, pp. 25–33, 2005</ref>

Si kastaba ha ahaatee, markay taariikhdu ku dhowayd [[qarni|qarnigii 19aad]] C.H, inta u badan deegaanada Mesobotaamiya waxaa qabsaday qabiil reer guuraa ahaa oo loo yaqaanay Amorite, kuwaas oo ka yimid waqooyiga deegaanada Lefanti<ref>''Records of the Past'', [[Archibald Sayce]], 2nd series, Vol. 1, 1888, p. 11.</ref> (Levant) ee qabiil-weynaha Akkadiyanka maamuli jirey boqortooyadii Assiyriya la wareegeen maamulka magaalada Baabiyloon. Lefantigu waxay ahaayeen dad reer-guuraa ah, kuwaas oo dhaqda [[xoolo|xoolaha]] isla markaana aqoon fiican u lahayn wax-[[beer]]ashada taasi ooy ku dhaqmi jireen dadka ku dhaqnaa Baabiyloon. Taasi waxay keentay in dagaalo dhowr ahi dhex maraan dadkii Baabiyloon iyo kuwa ku soo duulay ee Lefantiga taasi oo ugu dambeyntii Lefantigu ku guulaysteen maamul buuxa oo Baabiyloon leedahay. 
Wakhti yar ka dib qabiiladani waxay ku guulaysteen ineey ku fidaan koonfurta Mesobotaamiya ayagoo qabsaday ismaamul-magaalo badan ooy ka mid ahaayeen "Isin", "Larsa" iyo deegaano u dhow.<ref>Simpl. ad Arist De Caelo. ii. 503A)</ref> 

=== Baabiyloontii Hore ===

[[File:Hammurabi's Babylonia 1.svg|thumb|right|400px|Maab muujinaya deeganada hoos-imanayay Baabiyloon wakhtigii boqor Hammurabi ee intii u dhexaysay 1792&nbsp;CH iyo 1750&nbsp;CH]]

[[Boqor]]tooyadii ugu horeeysay ee laga dhiso magaalada [[Baabiyloon]] waxaa sameeyay qabiilka Amoriteka taas oo lagu magacaabi jirey "Sumu-abum" [[sanad|sanadkii 1894 C.H]]. Si ka duwan bulshooyinkii [[Sumer]]iyaanka iyo [[Akkadiyaan]]ka oo ka baxsanaa deegaanada [[Mesobotaamiya]], dadka Amoriteku waxay ahaayeen dad [[reer guuraa]] ah kuwaasi oo ka yimid deegaanada galbeedka. 

Goortii uu [[boqor|boqor Hamurabi]] qabsaday maamulka magaalada iyo boqortooyda Baabiyloon (1792–1750 C.H) wuxuu ku fiday deegaanada ku hareeraysnaa iyo waliba maamulo yaryar oo u dhowaa magaaladan. Laakiin dhimashadii boqor Hamuraabi waxay keentay in deegaano iyo beelo badani ka hoos baxaan maamulka boqortooyadaasi inkastoo dadka Amoriteku wali ka talinayeen magaaladaasi. 

Si kastaba ha ahaatee, [[taariikh]]yahanadu waxay isla garteen in Baabiyloon ay tahay magaaladii ugu wayneyd dunida [[wakhti]]yadii u dhexaysay 1770 ilaa 1670 C.H, iyo mar labaad wakhtiyadii u dhaxaysay qiyaastii 612 iyo 320 C.H.<ref>"Baabiyloon ay tahay magaaladii ugu wayneyd dunida [[wakhti]]yadii u dhexaysay 1770 ilaa 1670 C.H"</ref> Intaas waxaa dheer, magaalada Baabiyloon waa magaaladii ugu horeeysay ee yeelata [[tiro|tiro shacab]] ah oo ka badan [[kun|20,000]] oo qof, taasi oo ku fadhiday [[dhul]] baaxadiisu tahay 890 ilaa 900 hectare (2,200
acre).<ref>"[[tiro|tiro shacab]] ah oo ka badan [[kun|20,000]] oo qof"</ref>

=== Qabsashadii Assiyriyaanka ===

[[File:Sennacherib.jpg|thumb|boqor Sennacheribka [[Assiyriya]] wakhtigii uu dagaalka kula jirey [[Baabiyloon]].]]

[[Wakhti]]yadii fiditaanka [[Assiyriya|boqortooyadii Assiyriya]] (911–608 C.H) boqortooyada Baabiylooniya iyo nawaaxigeedu waxay ku hoos jireen maamulka dadka [[Assiyriya]]anka ah. Wakhtigii maamulka Assiyriya uu gacanta ku hayay boqor Sennacherib, magaalada [[Baabiyloon]] wuxuu ku wareejiyay qabiilka "Jaldiin" (Chaldean) oo goortaas lahaa maamul suldaanimo oo hogaamiye u ahaa Merodach-Baladan. Qabiilka Jaldiin waxay si degdeg ah ula wareegeen goobaha ugu muhiimsanaa ee magaalada Baabiyloon ayagoo xasuuq ba'an u geeystay madaxdii magaalada.

=== Qabsashadii iyo Maamulkii Beershiyaanka ===

[[Sanad|Sanadkii 539 C.H]] ka dib dagaalkii caanka ahaa ee Oobis (Battle of Opis), ismaamulkii boqortooyada Baabiylooniya waxay gacanta u gashey [[boqor|boqor Sayrus]] (Cryus the great) ee boqortooyadii [[Beershiya]]. Dagaalka uu soo qaaday boqor Sayrus ee boqortooyada Beershiya wuxuu ahaa mid kedis iyo lama filaan ku noqday dadka Amoriteka ee maamuli jirey Baabiyloon. Maadaama uu [[deyr]] (wall) adag ku wareegsanaa magaalada, aad ayay ugu adkaatay askartii Beershiya inay si fudud u qabsadaan Baabiyloon. Si kastaba ha ahaatee, maalmo badan iyo iskudayo badan ka dib ciidamadii Beershiya wey galeen magaalada. Inkastoo aanay cadayn sida ay ku qabsadeen, waxaa la sheegay in ay jebiyeen mid ka mid ah [[albaab]]ada waawayn ee ka samaysnaa [[bir]]ta [[xadiid]]ka; ama ay soo raaceen biyaha [[webi]]ga [[Furaat]]. 

Si kastaba ha ahaatee, goortii boqor Sayrus qabsadey magaalada Baabiyloon, wuxuu si dhakhso ah u kala soocay bulshooyinkii deganaa magaalada asagoo qolo kasta ku amrey ineey dib ugu noqdaan meeshii ay ka yimaadeen marka hore ama deegaanada ay u dhasheen. Dadkaas magaalada Baabiyloon laga masaafuriyey waxaa ka mid ahaa [[Yuhuud]]a oo ayagu u guurey magaalada [[Jerusalem]] ([[beytul Qudus]]). 

Wakhtiyadii maamulka [[boqor|boqor Sayrus]] iyo boqorkii ku xigay ee [[Beershiya]] [[nin|boqor Daariyaas]] (Darius the Great) magaalada Baabiyloon waxay noqotay [[9|caasimada 9aad]] ee boqortooyada Beershiya. Intaas waxaa dheer, boqor Daariyaas wuxuu u magacaabay magaalada Baabiyloon in ey noqoto xarunta ugu muhiimsan ee [[waxbarasho|waxbarshada]] iyo horumarinta [[saynis]]ka iyo [[cilmi]]ga iyo [[aqoon]]ta. Qeybaha waxbarasho ee si fiican loogu horumariyay magaalada Baabiyloon waxaa ka mid ah [[xisaab]]ta iyo [[Cilmi Falag]]a kuwaasi oo la gaadhsiiyay heer aad u sareeya. Intaas waxaa dheer, [[aqoon]]yahanada magaalada Baabiyloon waxay sameeyeen maabkii ugu saxsanaa ee caasimadu yeelato inteey jirtey. Sidoo kale waxay dhiseen [[biyo|biyo mareeno]] aad u casri ah kuwaas oo ka imanayay [[webi]]ga [[Furaat]] ee caasimada Baabiyloon dhinacyada ka degan tahay. 

Iskudeyo afgambi ooy dhowr jeer sameeyeen qabiilada Amoriteka iyo xulafadooda ayaa ku fashilmey ineey maamulka magaalada Baabiyloon kala wareegaan boqortooyadii [[Beershiya]]. Kuwaas waxaa ugu darnaa iskudey dhacay [[sanad|sanadkii 522 C.H]], iyo [[wakhti|sanadkii 521 C.H]] ayaa aad ugu dhowaaday ineey dagaalyahanada Amoriteka iyo xulafadoodu qabsadaan magaalada Baabiyloon. Laakiin sanadkii 482 C.H, iskudey afgambi ay mucaaradku sameeyeen wuxuu ahaa mid aad u liita oo xataa dad badani maqlin in mudo ah. 
Si kastaba ha ahaatee, maamulka boqortooyada [[Beershiya]] waxay gacanta ku haysay magaalada Baabiyloon iyo deegaanada ku hareersan wakhti dhan [[qarni|labo qarni]] ilaa ciidamadii Alegsaander (Alexander the Great) ay yimaadeen [[sanad|sanadkii 331 C.H]]

=== Wakhtiyadii Muslimiinta ===


[[File:Map_of_expansion_of_Caliphate.svg|thumb|Maabka gobolada Dawladda [[Islaam]]ku ka talineeysay.]]

Markey [[taariikh]]du ahayd [[qarni]]gii [[7]]aad [[C.D]] ayaa waxaa deegaanada [[Mesobotaamiya]] qabsaday [[boqor]]tooyadii [[Muslim]]iinta ee wakhtigaasi ku fidey dhamaan bariga dhexe. Maamulkii Dawladda [[Islaam]]ku waxay boqortooyada Baabiylooniya iyo magaalada [[Baabiyloon]] ka dhigeen gobol ka mid ah boqortooyada. 
[[Wakhti]] yar gudaheed dadkii deegaanada Mesobotaamiya ([[Baabiylooniya]], [[Akkadiyaan]], [[Sumer]]iyaan, [[Assiyriya]] iyo kuwo kale) deganaa waxaa Dawladda Islaamku ku soo rogtay ineey qaataan [[diin]]ta [[Islaam]]ka ayadoo [[kaniisad]]ihii [[masiixi]]ga loo bedelay [[masaajid]]o iyo goobo wax lagu barto.

[[Boqor]]tooyadii Islaamka markey maamulayeen [[Umaya|Umawiyiinta]] ayaa inta u badan deegaanada mesobotaamiya gacanta lagu dhigay, isla markaana mid ka dhigay dhamaan ismaamuladii iyo boqortooyooyinkii wakhtigaas ka jirey meelahaasi.

== Xadaaradii Baabiyloon ==
[[File:Ogrody_semiramidy.jpg|thumb|[[Beer]]aha magaalada Baabiyloon, [[sawir]]gacmeed la sameeyay [[qarni|qarniga 20aad]].]]

[[Boqor]]tooyada Baabiylooniya waxay ka mid tahay meelihii ugu horeeyay ee [[ilbaxnimo]]da [[dad|bani aadamku]] ka bilaabantey, ayadoo safka hore kaga jirta ilbaxnimada deegaanada [[Mesobotaamiya]] oo ah xudunta ilbaxnimada aadamaha. 
Magaalada Baabiyloon waa midii ugu horeeysay ee yeelata bulsho degan oo aad u badan, waxay ahayd hooyga [[aqoon]]ta, [[cilmi]]ga iyo [[waxbarasho|waxbarashada]] ee dadkii wakhtigaas noolaa. 

[[File:Pergamon_Museum_Berlin_2007085.jpg|thumb|[[Gidaar]]ka weyn ee magaalada Baabiyloon.]]

[[Beeraha Laalaada]] ee [[Baabiyloon]] iyo [[gidaar]]ka magaalada Baabiyloon (maanta ku beegan magaalada Al-Hillal ee dalka [[Ciraaq]]) waxay ka mid ahaayeen [[Todobada Layaab]] ee [[duni]]da. Beerahan waxaa dhisay [[boqor|boqor Nebujadnesarkii 2aad]] (Nebuchadnezzar II) ee boqortooyadii [[Baabiylooniya]] markii taariikhdu ahayd qiyaastii [[sanad|sanadkii 600 C.H]], taasi oo sababtu ahayd in uu ku raali-geliyo [[xaas]]kiisa Amaytis. Beeraha laalaada waxay burubureen [[qarnigii 1aad]] [[C.D]] markii [[dhul gariir]] adag ku habsaday deegaanada magaalada Baabiyloon ee [[Mesobotaamiya]]. 

Wakhtiyadii maamulka [[boqor|boqor Sayrus]] iyo boqorkii ku xigay ee [[Beershiya]] [[nin|boqor Daariyaas]] (Darius the Great) magaalada Baabiyloon waxay noqotay [[9|caasimada 9aad]] ee boqortooyada Beershiya. Intaas waxaa dheer, boqor Daariyaas wuxuu u magacaabay magaalada Baabiyloon in ey noqoto xarunta ugu muhiimsan ee [[waxbarasho|waxbarshada]] iyo horumarinta [[saynis]]ka iyo [[cilmi]]ga iyo [[aqoon]]ta. Qeybaha waxbarasho ee si fiican loogu horumariyay magaalada Baabiyloon waxaa ka mid ah [[xisaab]]ta iyo [[Cilmi Falag]]a kuwaasi oo la gaadhsiiyay heer aad u sareeya. Intaas waxaa dheer, [[aqoon]]yahanada magaalada Baabiyloon waxay sameeyeen maabkii ugu saxsanaa ee caasimadu yeelato inteey jirtey. Sidoo kale waxay dhiseen [[biyo|biyo mareeno]] aad u casri ah kuwaas oo ka imanayay [[webi]]ga [[Furaat]] ee caasimada Baabiyloon dhinacyada ka degan tahay. 

[[File:Hanging_Gardens_of_Babylon.gif|thumb|[[Beeraha Laalaada]] ee magaalada Baabiyloon wakhtigii maamulka [[Assiyriya]]nka.]]

Si kastaba ha ahaatee, [[taariikh]]yahanadu waxay isla garteen in Baabiylooniya ay ka mid ahayd boqortooyooyinkii ugu wayneyd dunida [[wakhti]]yadii u dhexaysay 1770 ilaa 1670 C.H, iyo mar labaad wakhtiyadii u dhaxaysay qiyaastii 612 iyo 320 C.H.<ref>"Baabiyloon ay tahay magaaladii ugu wayneyd dunida [[wakhti]]yadii u dhexaysay 1770 ilaa 1670 C.H"</ref> Intaas waxaa dheer, magaalada [[Baabiyloon]] waa magaaladii ugu horeeysay ee yeelata [[tiro|tiro shacab]] ah oo ka badan [[kun|20,000]] oo qof, taasi oo ku fadhiday [[dhul]] baaxadiisu tahay 890 ilaa 900 hectare (2,200
acre).<ref>"[[tiro|tiro shacab]] ah oo ka badan [[kun|20,000]] oo qof"</ref>

== Faalada Baabiyloon ==

== Dib-U-Dhiska Baabiylon ==

== Jadwalka Taariikhda ==

== Qoraalo La Mid Ah ==
* [[Mesobotaamiya]]
* [[Boqortooyo]]
* [[Baabiyloon]]
* [[Sumeeriyaan]]
* [[Tigris]]
* [[Furaat]]
* [[Akkadiyaan]]
* [[Asiyriyaan]]

= Xigasho =
* [https://www.jw.org/so/wargeysyada/fiidiyow/#so/mediaitems/pub-lffv_32_VIDEO Kitaabka Wuxuu Sii Sheegay Baabbiʼintii Baabuloon]


{{Reflist}}


{{Gumud}}

[[Category:Ilbaxnimo]]
[[Category:Dayaxa Meere]]
[[Category:Cilmi Falag]]
[[Category:Saynis]]
[[Category:Cilmiga Xidigaha]]
[[Category:Xiddigis]]
[[Category:Cilmi Fallag]]
[[Category:Bahda Midaysay Qoraxdu]]
[[Category:Meere]]
[[Category:Koon]]
[[Category:Saynis]]
[[Category:Ilbaxnimo]]
[[Category:Dhul]]
[[Category:Juqraafi]]
[[Category:Noole]]
[[Category:Nolol]]
