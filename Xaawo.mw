'''Xaawo''' '''Xaawa''' ({{lang-ar|ﺣﻮﺍﺀ}}; [[Af-Hebrow]]: חַוָּה,; {{lang-la|Eva}}; Aramiyya: ܐܘܚ; [[Af-Tigrinya]]: ሕይዋን ? ama Hiywan) sida ay isla qabaan Diimaha Ibraahimiga ahi (waa [[diin]]ta [[Islaam]]ka, [[diin]]ta [[Masiixiyad]]a iyo tan [[Yuhuud]]) Xaawa waa qoftii [[dumar]] ee ugu horeeysay ee [[Ilaahay]] (s.w.t) ka abuuray [[feedh]]a lamaanaheeda [[Nebi Aadam]]. Si kale haddii aan u dhigno Xaawo waa [[hooyo]]dii kowaad ee dhamaan [[dad]]ka, halka [[Aadam]] ka yahay [[aabe|aabaha]] dhamaan dadka ku nool [[meere|meeraha]] [[dhul]]ka. Sida [[diin]]ta [[Islaam]]ku xustey markii [[Alle]] abuuray Aadam iyo Xaawo wuxuu ka dhigay [[seey]] iyo [[oori]] kuwaasi ku dhex nool [[jano|janada]]. Wakhti yar ka dib, Sheydaan oo asagu ka xun sharafta iyo maamuuska Ilaahay siiyay Aadam iyo xaaskiisa ayaa wuxuu bilaabay inuu Xaawo shukaamiyo, isla markaana ka dhaadhiciyo in haddii eey cunto [[midho|midhaha]] iyo [[khudaar]]ta [[geed]]ka laga mamnuucay ay noqonayso qof aad u qurux badan oo waligeed noolaanaysa, marnaba aanan dhimanaynin, isla markaana yeelanaysa mid la mid ah [[awood]] weyn ee [[Rabbi]] (s.w.t).

Si kastaba ha ahaatee, Xaawo waxay qaadatay sheekadii beenta ahayd ee Ibliis taasi oo burinaysa ama lid ku ah oo ka soo horjeeda amarkii [[Ilaahay]] siiyay [[qoys]]kan ugubka ah oo ahayd ineey wax kasta cunaan laakiin aanay marnaba taabanin ama u dhowaanin [[midho|midhaha]] [[geed|geeka laga mamnuucay]]. Waxayna odaygeedii Aadam ku kaliftey ineey labadooduba cunaan midhaha iyo khudaarta geedka laga mamnuucay. Isla markiiba waxaa isku muuqatay ceebtoodii, markaasaa waxay bilaabeen iney isku qariyaan [[caleen]]ta iyo [[laan|laamaha]] geedaha. 
Wakhti yar gudaheed Alle wuxuu amar ku bixiyey in labadooduba ay ka baxaan [[jano|janada]] ooy [[nolol]] cusub ka bilaabaan oogada [[dhul]]ka.<ref>[http://www.qran.org/q-chrono.htm Qran.org: Quran Verses in Chronological Order]</ref><ref>[http://www.bombaxo.com/chronsurs.html Chronological Order of Quranic Surahs], by Kevin P. Edgecomb (2002).</ref>

Beerta Ceeden waxaa loo maleeyaa inay ku taallay meel maanta ah bariga Turki. Runtii, beerta Ceeden adduunka bay ku taallay. Ilaahay Aadan buu abuuray oo wuxuu dejiyay beerta Ceeden “inuu falo oo dhawro.”  Kaddib Ilaahay naag buu Aadan u abuuray oo magaceeda Xaawa buu ahaa. Ilaahay iyaga wuu amray oo wuxuu ku yiri: “Wax badan dhala oo tarma, oo dhulka ka buuxsama, oo ka sara mara dhulka.” Way caddahay inuusan Ilaahay “si aan waxba tarayn u uumin [dhulka], laakiinse u uumay in la degganaado.”<ref[https://www.jw.org/so/wargeysyada/maxaa-cusub/iimaan-run-ah/qasdiga-ilaahay-oo-ku-saabsan-adduunka/ Muxuu Yahay Qasdiga Ilaahay oo ku Saabsan Adduunka?]</ref>. Aadan iyo Xaawa haddii aysan dembaabi lahayn weligood bay noolaan kareen. Ilaahay Aadan iyo Xaawa Jannadii wuu ka eryay. Si adag bay u hawshoodeen siday dhulka beerta Ceeden ka baxsan wax ay cunaan uga beertaan. Waqti kaddib Xaawa way uuraysatay oo waxay dhashay cunuggoodii ugu horreeyay Qaabiil. Aadan iyo Xaawa waxay dhaleen wiilal iyo gabdho kale oo ay ka mid ahaayeen Haabiil iyo Seed oo ahaa Nuux awowgiis.<ref>[https://www.jw.org/so/wargeysyada/maxaa-cusub/farriinta-kitaabka/jannadii-way-luntay/ Jannadii Way Luntay]</ref>

* [https://www.jw.org/so/wargeysyada/fiidiyow/#so/mediaitems/VODBibleTeachings/docid-502018850_1_VIDEO Muxuu Ilaahay Silica u Banneeyaa?]

* [https://www.jw.org/so/wargeysyada/maxaa-cusub/dhegeyso-oo-noolow/nolosha-jannada-dunida/ Sidee Bay Noloshu Ahayd Bilowgii?]

= Xigasho =


[[Category:Aadam iyo Xaawo]]
