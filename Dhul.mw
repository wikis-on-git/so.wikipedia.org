{{About| [[meere|meeraha]] Dhulka}}

Dhul

[[File:ISS034E016601 - Stratocumulus Clouds - Pacific Ocean.jpg|thumb| Dhulka aan ku nool nahay oo laga soo sawirey [[hawo]]da sare isla markaana muujinaya [[daruur]]ha. [[Dayax Gacmeed]]ka [[Apollo 17]] sawirkan qaadey. ]]

[[File:The Earth seen from Apollo 17.jpg|thumb| Dhulka waa [[Meere]]ha [[sadex]]aad ee [[qorax]]da oogu dhow]]


'''Dhulka''' waa [[meere]]ha [[sadex]]aad ee [[qorax]]da u dhow ee [[Bahda Midaysay Qoraxdu]]. Waa meeraha  ugu muga iyo miisaanka weeyn iyo midka [[shan]]aad ee ugu xajmiga weeyn [[sideed]]da [[meere]] ee[[Bahda Midaysay Qoraxdu]]. 
Dhulka waxa lagu naaneeysaa '''Meeraha Midabka Buluugan''' sababtoo ah marka [[hawo]]da sare laga soo fiirinayo waxa muuqda midabka ''buluuga''. 

Dhulku waa [[meere]]ha kaliya ee [[nolol]] ka jirto dhamaan meereyaasha aan naqaano.
Waxa lagu qiyaasaa meeraha dhulka in da'diisu ku dhowdahay 4.5 [[bilyan]] oo sanno. 

Dhulka isku-wareegiisa (Circumference) waa 40,007.86 km marka laga [[xisaab]]ayo [[dhul badhe]]ha, sidoo kale baaxada guud ee oogada dhulku waa 510,072,000 km2 - taas oo ka kooban 148,940,000 km2 dhul ama [[caro]] iyo [[dhagax]] ah una dhiganta 29.2 %; iyo 361,132,000 km2 [[biyo]] iyo [[bad]] ah, taas oo u dhiganta 70.8 %. 

[[Mug]]a dhulku waa 1.08321 ×10 12 km3 halka [[cuf]]ka meeraha dhulku yahay  5.97219 ×10 24 kg. 

Sidoo kale, miisaanka  [[cuf]] ee dhulku waa 5.515 g/cm3, halka  [[cufisjiidad]]ka [[dhul badhe]]hu yahay 9.780327 m/s2 taas oo u dhiganta 0.99732 g. 
[[Cadaadis]]ka dunidan waa 101.325 kPa (MSL). 

[[Heerkul]]ka oogada sare ee dhulku waa meel dhexaad taas oo ah mida taageertay in [[nolol]] ka jirto [[meere]]han. Kulka iyo qaboowga dhulku wuu kala duwan yahay ayadoo [[Cidhif]]yada (polars) oogu heerkul hooseeyo taas ka dhigtey qaboow badan, laakiin meelaha ku beegan [[dhul badhe]]ha ayaa ugu heerkul sareeya dunida.  
Guud ahaan, heerkulka dunidu marka ugu hooseeyo wuxuu gaadhaa 184 K ama −89.2 °C, dhex-dhexaad markuu yahay heerkulku waa 15 °C ama 288 K, marka uu ugu sareeyo kuleeylku wuxuu gaadhaa 56.7 °C ama 330 K.

[[Cir]]ka ama [[Samo]]da sare ee dunidan aan ku nool nahay waxay ka sameeysan tahay 78.08% [[curiye]]ha [[nitrojiin]] (N2) taas oo ah [[hawo]], 20.95% [[ogsajiin]] (O2), 
0.93% argon, 0.039% [[Kaarboon]]-dhaya-ogsaadh (C2O) iyo qiyaastii 1% uumi [[biyo]] ah (in kastoo mararka qaar kala duwan tahay [[cimilo]]du). 

Meeraha dhulku wuxuu sameeyaa [[labo]] wareeg: mid uu ku wareego xariijintiisa taas oo loo yaqaano '''Sidereal rotation period''' oo ku qaadata [[wakhti]] dhan [[saacad|23 saacadood]], [[daqiiqad|56 daqiiqo]] iyo [[ilbiriqsi|4.100 ilbiriqsi]] taas oo ku dhow [[saacad|24 saacadood]] oo ah [[habeen]] iyo [[maalin]]. Wareega labaad dhulku wuxuu ku sameeyaa [[qorax]]da waxaanay ku qaadataa 365.25744 [[maalin|maalmood]] oo ah wakhti dhan hal [[sanad]].

= Taariikhda Dhulka =

Taariikhda dhulku aad ayay u dheer tahay oo waxaa la sheegaa in dhulku sameeysmay 4.5 [[bilyan]] oo sano ka hor.
Isla mar ahaantaana sii jiri doono 8 ilaa 10 [[bilyan|bilysan sanno]] oo soo socota. 
==Samayska Dhulka==

Sida eey isku raaceen khubarada [[cilmi]]ga [[saynis]]ka iyo [[Cilmi Fallag]]u, [[meere]]ha dhulka waxa uu sameeysmay 4.5 [[bilyan]] oo sano ka hor, taas oo [[hal]]kii [[bilyan]] ee ugu horeeyay dhexdiisa [[nolol]] ka bilaabantey. Isla [[wakhti]]yadaas ayay sameeysantey [[Oogo Cir]] ama (atmosphere) kaas oo difaac u ah nolosha dunida kana difaacda [[ileys]]ka halista ah ee [[qorax]]du soo deeyso (solar radiation). 

In ka badan 71% oo [[duni]]da ah waa [[biyo]]ha dhanaan ee [[bad]]aha iyo [[har]]ooyinka [[biyo]]ha macaan ee laga helo oogada dhulka. Inta soo hadhay oo ah 29% waa [[qaarad]]aha iyo dhulka caadiga ah. 

[[Cidhif]]yada aduunka, [[Cidhifka Koonfur]]eed iyo [[Cidhifka Waqooyi]] dhamaantoodba waa [[baraf]] waana meelaha ugu [[qabow]]ga badan ee [[heerkul]]koodu aad u hooseeyo. 

[[Cufisjiidad]]ka dunida waxay xidhiidh is-dhexgal oo isku xidhan la leedahay [[meere]]yaasha kale, gaar ahaan [[dayax]]a iyo [[qorax]]da taas oo suurto-gelisay in miisanka dhulku dheeli tirnaado. 

Si la mid ah [[meere]]yaasha kale, dhulku wuxuu sameeyaa [[labo]] wareeg, mid uu ku wareegayo xariijintiisa midaas oo sameeysa [[habeen]]ka iyo [[maalin]]ta una dhiganta [[wakhti]] dhan 24 [[saac]], iyo wareega dheer ee sameeya [[sanad]]ka ee 365.4 [[maalin]] ee dhulku ku wareego [[qorax]]da ahna tan keenta [[Afarta Xili]] (four seasons) iyo kala duwanaanta [[cimilo]]oyinka dunida. 

Si ka duwan [[meere]]yaasha kale, dhulku wuxuu leeyahay [[hal]] [[dayax]] oo dabiici ah kaas oo ku wareega dunida [[wakhti]] u dhiganta [[hal]] [[bil]] ama 30 maalmood. 
Waxa la sheegaa in [[dayax]]u ka go'ay dhulka isla markaana bilaabay inuu ku wareego meerahan [[wakhti]] hada laga joogo 4.43 [[bilyan]] sano. 

==Bilowgii Nolosha==

Nolosha [[Meere|meeraha]] dhulka guud ahaan loo yaqaano "biosphere", ayaa waxa la aaminsan yahay ineey bilaabantay (qiyaastii) 3.5 [[bilyan|bilyan sanno]] ka hor.

Dhulku wuxuu hooy u yahay malaayiin nooc oo [[noole]] ah, kaas ooy ka mid yihiin ''Aadamuhu''. Ilaha [[Macdan]]ta iyo habka is-daba-wareega [[biyo]]ha ayaa ah mid u gaar ah meerahan isla markaana suurto gal ka dhigey ineey taageerada noolaha degan dhulka.

==Mustaqbalka Dhulka==


[[File:Solar Life Cycle.svg|thumb|700px|center|wakhti dhan 14 bilyan sano oo muujinaya da'da Qoraxda. Hada Qoraxdu waxay jirtaa 4.6 bilyan sano, markeey gaadho 6 bilyan sano si tartiib ah ayay u casaani taas oo muujineeysa in awoodeedu soo yaraaneyso. Markey 10 bilyan sano gaadho weey cadaani dhamaanteed - markan qoraxdu weey dhimatey.]]

Jiritaanka [[duni]]du waxay ku xidhan tahay nolosha [[Qorax]]da. Hadii isbedel ku yimaado qoraxda nolosha dhulka iyo waxkasta weey doorsoomayaan. Sida la qiyaasayo, [[Hal]] [[bilyan]] sano ka dib, midabka qoraxdu waa isbedeli iftiinkuna waa sii kordhi sababto ah
[[Hiliyaam]]ta bu'da qoraxda ayaa sii kordheeysa taas oo keeni doonta in 10% kordho iftiinka, heerkulka iyo falaadhaha khatarta ah ee ka soo baxa qoraxda; halka 3.5 bilyan sano ka dib ay
badan doonto 40%.

[[Aqoon|Aqoonyahanada Cimiladu]] waxay sheegeen isbedelkaas [[Qorax|qoraxda]] ku yimid wakhtigaas sare u qaadi [[Ileys|ilayska halista]] ah ee "radiation" taas oo lumin doonto [[Bad|biyaha badaha]] dhulka. Wakhti yar gudaheed, waxaa kor u kici [[Heerkul|heerkulka]] oogada sare ee dhulka, sidoo kale isku-wareega [[Kaarboon|Kaarboon Ogsaydh CO<sub>2</sub>]] oo muhiim u ah nolosha [[Dhir|dhirta]] ayaa jaha wareeri iskuna bedeli [[Kaarboon|Kaarbon afar (C4)]] oo [[Sun|sun]] ah.

Dhirtu haday ka dhamaato dunida waxaa dhici in la waayo [[Hawo|hawada]] [[Ogsajiin]] midaas oo sababaysa dhimashada [[Noole|noolaha]] oo dhan.

Hal bilyan sano oo kale kadib, heerkulka maqaarka sare ee dhulka wuxuu gaadhi, ugu yaraan, 70 degree Salsiyas midan oo jaho-wareer ku keenaysa miisaanka iyo cufis-jiidadka dunida.

Midabka qoraxdu wuxu noqon casaan 5 bilyan sano ka dib, isla markaan gacanka qoraxdu wuxuu gaadhi meel ka badan 250 jeer meesha uu
hada joogo. Wakhtigan lama hubo, sida dhulku
noqon, laakiin waxa la og yahay in wareega dhulku isbedeli sababto ah aad ayuu uga fogaani qoraxda.

Mudo yar ka dib, bu'da qoraxdu waxay isku bedeli cadaan bilaa [[kul]] iyo [[Ileys|ileys]] ah, halkaas ayaana ugu dambeeysa isku xidhnaanta [[Bahda Midaysay Qoraxdu]].

= Qeeybaha Dhulka =


[[File:Tectonic plates (empty).svg|thumb| samaysanka Tektonkiga iyo Qaaradaha [[duni]]da. ]]


Dhulku wuxuu u sameeyan yahay qaab wareegsan oo wax yar ka duwan [[goobo]]da lana odhan karo wuxuu u dhow yahay qaabka [[ukun]]ta, midaas oo ka dhigeeysa [[cidhif]]yada kuwo yara fidsan marka la bar-bar dhigo [[dhul badhe]]ha. 
Dhul badhuha ayaa 43 kilomitir ka dheer [[cidhif]]yada dunida taas ayaana keentay in u eekaado qaabka [[ukun]]ta.


{| class="wikitable" style="float: right; clear: right; margin-left: 2em;"
|+ Kimikooyinka Oogada sare ee dhulka<ref name=brown_mussett1981/>
!rowspan="2"|[[Isku dhis]]
!rowspan="2"|Formula
!colspan="2"|Ka kooban
|-
!style="font-size: smaller;"|Qaarad
!style="font-size: smaller;"|[[Bad|Badaha]]
|-
|[[Silikoon|silica]]
|style="text-align: center;"|SiO<sub>2</sub>
|style="text-align: right;"|60.2%
|style="text-align: right;"|48.6%
|-
|[[Alumiiniyaam|alumina]]
|style="text-align: center;"|Al<sub>2</sub>O<sub>3</sub>
|style="text-align: right;"|15.2%
|style="text-align: right;"|16.5%
|-
|[[Nuurad]]
|style="text-align: center;"|CaO
|style="text-align: right;"|5.5%
|style="text-align: right;"|12.3%
|-
|[[Magniisiyaam|MagniisiyaamOgsaydh]]
|style="text-align: center;"|MgO
|style="text-align: right;"|3.1%
|style="text-align: right;"|6.8%
|-
|[[Aayron| Aayron(II) ogsaydh]]
|style="text-align: center;"|FeO
|style="text-align: right;"|3.8%
|style="text-align: right;"|6.2%
|-
|[[Sodhiyaam|SodhiyamOgsaydh]]
|style="text-align: center;"|Na<sub>2</sub>O
|style="text-align: right;"|3.0%
|style="text-align: right;"|2.6%
|-
|[[Botashiyaam|BotashiyamOgsaydh]]
|style="text-align: center;"|K<sub>2</sub>O
|style="text-align: right;"|2.8%
|style="text-align: right;"|0.4%
|-
|[[Aayron|Aayron(III) ogsaydh]]
|style="text-align: center;"|Fe<sub>2</sub>O<sub>3</sub>
|style="text-align: right;"|2.5%
|style="text-align: right;"|2.3%
|-
|[[Biyo|Biyo H2O]]
|style="text-align: center;"|H<sub>2</sub>O
|style="text-align: right;"|1.4%
|style="text-align: right;"|1.1%
|-
|[[Kaarboon|Kaarbon Labo ogsaydh]]
|style="text-align: center;"|CO<sub>2</sub>
|style="text-align: right;"|1.2%
|style="text-align: right;"|1.4%
|-
|[[Titaaniyaam|Tiitaaniyaam labo ogsaydh]]
|style="text-align: center;"|TiO<sub>2</sub>
|style="text-align: right;"|0.7%
|style="text-align: right;"|1.4%
|-
|[[Fosforos|Fosforos pentogsaydh]]
|style="text-align: center;"|P<sub>2</sub>O<sub>5</sub>
|style="text-align: right;"|0.2%
|style="text-align: right;"|0.3%
|-
!colspan="2"|Dhamaan
!style="text-align: right;"|99.6%
!style="text-align: right;"|99.9%
|}

== Qaab-dhismeedka Dhulka ==

Dhulku waa [[meere]] dhagaxleey (terrestrial) ah, taas oo macnaheedu tahay dhulku wuxuu ka sameeysan yahay jidh [[dhagax]]an ah si ka duwan meeraha [[Cirjeex]] oo [[hawo]] iyo [[neef]]o ka kooban. 

Dhulku wuxuu u sameeyan yahay qaab wareegsan oo u dhow qaabka [[ukun]]ta, midaas oo ka dhigeeysa [[cidhif]]yada kuwo yara fidsan marka la bar-bar dhigo [[dhul badhe]]ha. 
Taasi waxaa keenay wareega dhulku ku sameeyo xariijintiisa asagoo iska soo rogaaya [[Cidhifka Koonfur]] ilaa dhanka [[Cidhifka Waqooyi]]. 

Gacanka [[Dhul badhe]]ha dunidu 43 kilomitir ayuu ka dheer yahay [[cidhif]]yada. Tani waa sababta loo leeyahay dhulku wuxuu u sameeysan yahay si u dhow qaabka [[ukun]]ta. 

Isku-celiska gacanka goobada dhulku waa qiyaastii 12, 742 kilomitir. 

Barta ugu dheer oogada sare ee dhulku waa [[Buurta Everst]] oo [[biyo]]ha [[bad]]da ka sareeya 8,842 kilomitir, halka meesha ugu hooseeysa tahay [[Dhufeeyska Mariyana]] oo ah god ka hooseeya 10,911 mitir oogada sare ee biyaha badda. 

Qaab-dhismeedka dhulka ayaa loo kala saaraa [[sadex]] laamood, kuwaas oo kala ah [[Qolof Dhul]] ama (Earth's Crust), Qeeybta Dhexe e Dhulka ama (Mantle), iyo [[Ubuc Dhul]] (Core). 

=== Qolofka Dhulka ===

[[Qolof Dhul]] ama (crust) waa lakabka ugu sareeya jidhka dhulka, midaas oo ka kooban [[dhagax]]aan, [[caro]] iyo [[macdan]]o kale. 
Xadiga [[curiye]]yaasha iyo [[macdan]]tu weey ku kala badan yihiin oogada dhulka waxaaney u kala baxaan sidan:
Silica ([[Silikoon|SilikoonOgsaydh]]) (SiO2) waa 60.2%; Alumina ([[Alumiiniyaam|AlumiiniyamOgsaydh]]) (Al2O3) waa 15.2%; [[Nuurad]] (lime) (CaO) waa 5.5%; Magnesia ([[Magniisiyaam|MagniisiyaamOgsaydh]]) (MgO) 3.1%; [[Aayron]] (II) Ogsaydh (FeO) waa 3.8%; [[Sodhiyaam]]-Ogsaydh (Na2O) waa 3.0%; [[Botashiyaam]]-Ogsaydh (potassium oxide) (K2O) waa qadar dhan 2.8%; [[Aayron]] (III)
Ogsaydh (Fe2O3) waa 2.5%; 
[[Biyo]] ([[H2O]]) ku dhexjira [[caro]]da waa 1.4%; [[Kaarboon]]-[[labo]]-Ogsaydh (CO2) waa 1.2%; [[Titaaniyaam]]-[[labo]]-Ogsaydh (titanium dioxide) (TiO2) waa qadar dhan 0.7%; iyo [[Fosforos]]-bentOgsaydh (phosphorus pentoxide) (P2O2) oo ah qadar dhan 0.2%. 
Isku-xidhka [[curiye]]yaashan waxay noqonayaan 99.6% qolofta sare ee dhulka, tirada yar ee kale waa [[hawo]]oyin iyo [[neef]]o ku dhex jira. 

Guud ahaan [[cuf]]ka [[duni]]du waa qiyaas ahaan 5.98 ×10 24 kg, kuwaas oo ka kooban inta ugu badan [[bir]]ta [[Aayron]] (iron)
(32.1%), [[Ogsajiin]] (oxygen) (30.1%), [[Silikoon]] (silicon) (15.1%), [[Magniisiyaam]] (magnesium) (13.9%), [[Salfar]] (sulfur) (2.9%), [[Nikel]] (nickel)
(1.8%), [[Kaalshiyaam]] (calcium) (1.5%), iyo [[Alumiiniyaam]]  (aluminium) oo ah (1.4%); inta soo hadhay oo ah 1.2% waxay ka kooban yihiin [[isku dhis]] [[curiye]]yaal kale. 

Dhinaca kale, maadaama [[cuf]]ka gudaha dhulku aad u badan yahay waxaa la aaminsan yahay in badhtanka dhulku ka sameeysan yahay 88.8% [[bir]]ta [[Aayron]] (iron), iyo xoogaa yar oo [[Nikel]] 5.8%, [[Salfar]]
(4.5%), iyo 1% [[curiye]]yaal kale ah.

===Lakabka Dhexe e Dhulka===

{| class="wikitable" style="float: right; clear: right; margin-left: 2em;"
|+ Samayska Lakabka Dhexe ee Dhulka ([[Curiye|Curiyayaasha]] & [[Isku dhis|Isku dhisyada]])
!rowspan="1"|Curiye
!rowspan="1"|Tiro (%)
!rowspan="1"|Iskudhis
!rowspan="1"|Tiro (%)
|-
|[[Ogsajiin]] 
|style="text-align: right;"|44.8
|-
|[[Silikoon]] 
|style="text-align: right;"|21.5
|[[Silikoon|SiO2]] 
|style="text-align: right;"|46
|-
|[[Magniisiyaam]]
|style="text-align: right;"|22.8
|[[Magniisiyaam|MgO]]
|style="text-align: right;"|37.8
|-
|[[Aayron]]
|style="text-align: right;"|5.5
|[[Aayron|FeO]]
|style="text-align: right;"|7.5
|-
|[[Alumiiniyaam]]
|style="text-align: right;"|2.2
|[[Alumiiniyaam|Al2O3]]
|style="text-align: right;"|4.2
|-
|[[Kaalshiyaam]]
|style="text-align: right;"|2.3
|[[Kaalshiyaam|CaO]]
|style="text-align: right;"|3.2
|-
|[[Sodhiyaam]]
|style="text-align: right;"|0.3
|[[Sodhiyaam|Na2O]]
|style="text-align: right;"|0.4
|-
|[[Botashiyaam]]
|style="text-align: right;"|0.03
|[[Botashiyaam|K2O]]
|style="text-align: right;"|0.04
|-
|Isku Gayn
|style="text-align: right;"|99.7
|Isku Gayn
|style="text-align: right;"|99.1
|}

[[File:Earth poster.svg|thumb|Qeybta dhexe ee dhismaha Dhulka.]]

Qeybta dhexe ee dhulka loona yaqaano '''The mantle''' waa lakab dhagaxley ah oo saameyn ku leh miisaanka meeraha. 
Si la mid ah meerayaasha kale, dhulku wuxuu leeyahay jidh ka dhisan qeybo kala duwan. Lakabka sare, [[Qolof dhul|oogada dhulka]], waxaa ku xiga lakabkan ''The mantle'' oo ka samaysan maqaar [[dhagax|dhagaxaan Silika]] ah oo leh qiyaastii qaro (thick) 2,900 km (1,800 mile) ah taas oo u dhiganta 84% cufka dhulka. 

Lakabkani waa [[caro]] adke ku dahaaran bu'da dhexe ee [[Ubuc dhul|Ubucda dhulka]] oo ah [[dareere|dareere kulul]] oo qani ku ah [[Aayron|birta Aayronta]] iyo [[Nikel|birta Nikelka ah]], taas oo ah qiyaastii 15% cufka dhulka.

Lakabkani wuxuu ka bilaabmaa 75 km marka dhulka hoos loo galo ilaa 2'900 km dherer ah. Ayadoo ka tixraacayo [[Isku dhis|isku dhisyada]] iyo [[curiye|curiyeyaasha]] uu ka kooban yahay ayaa lakabkan waxaa loo qeybiyaa dhowr nooc: mantleka sare (kaas oo ka bilaabmaya 75 km ilaa 410 km), qeybta dhexe (410–660 km), mantleka hoose (oo ka bilaabma 660 km ilaa 2891 km), iyo xadka bu'da iyo mantleka (oo leh qaro dhan qiyaastii ~200 km).

=== Ubuc Dhul===

==Wareega Dhulka==

[[File:Ap 16 view of Earth during TLC.jpg|thumb|
left|Sawir dhulka oo uu qaaday Apollo 17.]]

Dhulku wuxuu ku wareegaa qoraxda asagoo u jira masaafo dhan 150 milyan kilomitir wakhti dhan 365.2564 maalmaha qoraxda, hal sano.
Wareegan waxaa keena mid kale oo dhulku ku wareego xariijintiisa, asagoo ka soo wareegaya bari ilaa dhanka galbeed. Midan oo qaadata wakhti dhan 24 saac ayaa dhalisa habeenka iyo maalinta. 
Inta uu ku gudo jiro wareega qoraxda, dhulku wuxuu ku socdaa xawaare ah 29.8 km/ilbiriqsi oo u dhiganta 107,000 km saacadiiba. 

Dayaxa oo ah mid ku wareega dhulka wakhti 27.32 maalmood ah ayaa u jira dunida masaafo dhan 384,000 km. Marka la isku daro wareega dhulka iyo dayaxa ku sameeyaan qoraxda, bisha dayaxa ilaa bisheeda kale waa wakhti ah 29.53 maalmood, waa waxa aan u naqaano '''hal bil'''. 

Guud ahaan, wareega dhulka xariijintiisa, kan uu ku wareego qoraxda iyo wareega dayaxu ku sameeyo dhulka dhamaantood waa kuwo lid ku ah wareega saacada (counterclockwise). 

Wareegyada dhulka iyo dayaxu waxay mararka qaar keenaan [[Qorax Madoowaad|qorax madoowaad]] iyo [[Dayax Madoowaad|dayax madoowaad]]. 

== Dayaxa Dhulka ==

[[File: Full moon partially obscured by atmosphere.jpg|thumb|[[Dayax]] Dhulka oo si fiican looga arko Oogada sare ee [[duni]]da.]]

Dayaxu waa duni yar oo ka samaysan dhagaxaan, kuna wareegta dhulka, taas oo leh dherer dhan rubuc gacanka dhulka. [[Dayax|Dayaxa dhulku]] waa kan ugu weeyn dhamaan dayaxyada [[meere|meereyaasha]] [[Bahda Midaysay Qoraxdu]] laba odhan karo wuxuu ka wayn yahay meereyaasha yaryar qaarkood. 
Cufis-jiidadka u dhexeeya dhulka iyo dayaxa ayaa keena [[bad|mowjadaha badaha]], taas mi la mid ah ayaa keentay isku-xidhnaanshaha labadooda. 

Dayaxa oo ku socda xawaare dhan 1.022 kilomitir ilbiriqsigiiba, ayaa waxay ku qaadataa [[maalin|27 maalmood]], [[saacad|7 saacadood]] iyo [[daqiiqad|43 daqiiqo]] in uu hal mar ku wareego dhulka. 

Dhinaca kale, isku wareega dayaxu (circumference) waa 10, 921 km; [[cuf|cufkiisuna]] waa 2.1958 ×<br /><span>10<sup>10</sup> km<sup>3</sup></span> halka [[mug|mugiisu]] yahay 7.3477 ×<br /><span>10<sup>22</sup> kg</sup></span>. 
Maadaama dayaxa cirkiisu aad u khafiif yahay falaadhaha qoraxduna toos u soo taabtaan oogada dayaxa ayaa [[heerkul|heerkulkiisu]] aad u sareeyaa ugu yaraan waa 100 Kalfin ugu badnaana wuxuu gaadhaa 390 K. 

Jidhka dayaxu wuxuu ka samaysan yahay [[Isku dhis|iskudhisyo]] kala duwan kuwaas oo u badan [[curiye|curiyeyaasha]] kala ah: [[curiye|Argon]], [[Hiliyaam]], [[Sodhiyaam]], [[Botashiyaam]], [[Haydarojiin]] iyo ''Raadon''. 

Markii ugu horeeysay taariikhda bani-aadamka, sanadkii 1959kii ayaa [[Dayax Gacmeed]] [[Ruush|Ruushku]] leeyahay tagay dayaxa. Ka dib, 1968dii ayaa qofkii ugu horeeyay cagaha saaray dayaxa kaas oo ka socday dowlada [[Maraykan]]ka. 
Sanadkii 2004 wixii ka dambeeyay ayaa wadanada [[Jabaan]], [[Hindiya]], [[Shiinaha]] iyo [[Yurub]] saldhigyo ka sameeysteen dayaxa. 

Inkasto dayaxu lahayn [[cir|cir sare]] oo ka difaaca [[kul|kulka]] [[qorax|qoraxda]], cilmi baadhis la sameeyay waxay muujisay in dayaxu leeyahay [[biyo]] laga heli karo [[cidhif|cidhifyada]] dayaxa iyo oogada sare dhexdeeda.

== Qaaradaha Dunida ==


{| class= "wikitable" style="float:right; margin-left: 1em;"
|+ Suxuunta Tektoniga ugu Muhiimsan Dhulka
|-
|colspan±"2" style="front-size: smaller; text-align: center;"|[[File:Tectonic plates (empty).svg|300px|
alt=Shows the extent and boundaries of tectonic
plates, with superimposed outlines of the
continents they support]]
|-
!Magaca Saxanka
!Baaxada<br /><span style="font-size: smaller;">10<sup>6</sup> km<sup>2</sup></span>
|-
| {{legend|#fee6aa|[[Saxanka Baasifiga]]}} ||style="text-align: center;"|103.3
|-
| {{legend|#fb9a7a|[[Saxanka Afrika]]}} || style="text-align: center;"| 78.0
|-
| {{legend|#ac8d7f|[[Saxanka Waqooyi Amerika]]}} ||style="text-align: center;"| 75.9
|-
| {{legend|#7fa172|[[Saxanka YuroAasiya]]}} ||style="text-align: center;"| 67.8
|-
| {{legend|#8a9dbe|[[Saxanka Antaraktika]]}} ||style="text-align: center;"| 60.9
|-
| {{legend|#fcb482|[[Saxanka IndoUstaraliya]]}} ||style="text-align: center;"| 47.2
|-
| {{legend|#ad82b0|[[Saxanka Amerika]]}} || style="text-align: center;"| 43.6
|}

Lakabka sare ee qolofka dhulka, loo yaqaano ''the
lithosphere'', waxaa loo qeeybiyaa waaxyo lagu magacaabo ''tectonic plates'' kuwaas oo maamula qaabka iyo naqshada [[Qaarad|qaaraduhu]] u samaysan yihiin. 
[[Dhulgariir]]ka, foolkaanaha (volcano), [[Buur|dhismaha buuraha]], iyo kala
soocida [[Bad|badaha]] dhamaantood waxaa keena tectonic plateka.

Qaab-dhismeeydka saxannada sameeya qaaraha dhulku waa [[todoba]], kuwaas oo kala ah: [[Saxanka Baasifiga|Baasifig]], [[Saxanka Waqooyi Amerika|Waqooyi Amerika]], [[Saxanka YuroAasiya|Eurasian]], [[Saxanka Afrika|Afrika]],
[[Saxanka Antaraktika|Antaraktika]], [[Saxanka
 Indo-Ustaraliya|Indo-Ustaraliya]], iyo [[Saxanka
 Koonfur Amerika|Koonfur Amerika]]. Waxa intaas
soo raaca [[Saxanka Carabta]], [[Saxanka
 Kaariibiyanka]], [[Saxanka Iskotiya]] ee koonfurta
[[Bad|Badweynta Atlaanti]].


[[File:Continental models-Australia.gif|thumb|Maab midabaysan oo muujinaya gobolada Qaaradaha dunida. Qaaradaha qaar ayagoo isku-dhegay ayaa labo loo kala qeybiyay, sida YuroAasiya oo loo kala saaro [[Yurub]] (midabka cas) iyo [[Aasiya]] (midabka oranjiga). Dhinaca kale, qaaradaha waqooyiga & koonfurta Amerika mararka qaar waxa la xisaabiyaa hal qaarad ahaan.]]

Qaab-dhismeedka tectonik plateska ayaa keenay qaab-dhismeedka qaaradaha. Sidas darteed, guud ahaan Dhulku wuxuu ka kooban yahay [[todoba|todoba qaaradood]] oo magac ahaan kala ah: [[Afrika|Qaarada Afrika]], [[Aasiya|Qaarada Aasiya]], [[Waqooyi Amerika|Waqooyiga Amerika]], [[Koonfur Amerika|Koonfurta Amerika]], [[Yurub|Qaarada Yurub]], [[Ustaraliya|Qaarada Ustaraliya]], iyo [[Antaraktika|Qaarad Antaraktika]].

= Cimilada Dunida =

==Cirka Dhulka==

[[File:Earthinuvfrommoon.jpg|thumb|right|Sawirka dhulka oo laga sawiray dayaxa dushiisa.]]

Cadaadiska [[Cir|oogada cirka]] isku cel-celiskiisu waa 101.325 [[kPa]], laga soo bilaabo dherer dhan 8.5 km.
Waxaanay ka kooban tahay 78% [[Nitrojiin|nitrojiin]] iyo 21% [[Ogsajiin]] ah, iyo xoogaa yar oo uumi biyo ah iyo [[Kaarboon|Kaarboon labo Ogsaydh]] iyo neefo kale. 
Dhererka cirku u jiro oogada dhulka waa kala duwan tahay, waa 8 km cidhifyada iyo 17 km dhulbadhaha. 

Maqaarka cirku aad ayuu muhiim ugu yahay nolosha dhulka, caawinta wareega biyaha sida roobka iyo difaacida falaadhaha khatarta badan ee ka yimaada qoraxda ayaa ka mid ah faa'iidooyinka cirka. 

Sidoo kale, aqalkacagaaran (greenhouse) oo ka samaysan uumi biyo, kaarboon-labo-ogsaydh, miithayn (methane) iyo ozoneka oo masuul ka ah dheelitirka [[heerkul]]ka dunida ayaa ka mid ah faa'iidooyinka cirku u leeyahay dhulka. 


==Cimilada Dhulka==

Cirka dhulku ma lahan wax xad ah, si tartiib ah ayuu u noqonayaa khafiif sababo la xidhiidha wasakhowga hawada darteed. 
3/4 muga cirka dunidu wuxuu u jiraa oogada dhulka 11 km oo kali ah, kuleylka ka imanaya qoraxda markuu soo gaadho meeshan wuxuu keenaa in hawadu kala baxdo ka dib ku qaboowda lakabka saree cirka. 
Taas ayaa keenta isbedelka cimilada, sida roobka, dabaylaha IWM. 
Badaha waaweyn ayaguna qayb ayay ka yihiin isbedelka cimilada, sababto ah uumiga biyuhu wuxu ka yimaada badaha, kuwaas oo ku qabooba cirka dibna ugu soo noqda dhulka ayagoo roob ah. 

Biyaha roobka ayaa sameeya wabiyada iyo haraha leh biyaha macaan. 
Isku-wareega biyaha ee noocan (water cycle) ayaa si fiican u taageera nolosha iyo dhulkaba. 

Cimilada dhulka waxaa loo kala saari karaa waaxyo badan ayadoo la tixraacayo [[heerkul]]ka iyo roobka.  Nooca ugu caansan kala saarka cimilada, '''Köppen climate classification''' oo uu sameeyay Wladimir Köppen, ayaa loo kala saaraa [[shan|shan qaybood]] oo kala ah: saxare qalayl ah, torobika (tropics), dhulka sareeya, qaboow-dhexe iyo qaboowga cidhifyada, kuwaas oo weli la sii qeeybiyo.
 
Habka sameeynta cuntada ee dhirta (Photosynthesis) ayaa asna kaalin libaax ka qaata dheelitirka hawooyinka cirka, sababto ah dhirtu waxay isticmaashaa kaarboon-labo-ogsaydhka kuna sii daysaa cirka ogsajiin saafi ah. 
[[Haydarojiin]] oo ayadu ku badan cirka ayaa [[falgal|la falgasha]] [[Ogsajiin]]ta dhirtu soo daysto taas oo ayadna dhalisa [[Isku dhis|isku dhisyo]] biyo ah oo keena [[Roob|roob]].

= Nolosha Dunida =


{| class="wikitable" style="float: right; clear: right; margin-left: 2em;"
|+ Qiyaasta Isticmaalka Dhulka Dunida (2000)
!rowspan="1"|Isticmaalka Dhulka
!rowspan="1"|Mha (Milyan Hectars)
|-
|Dhulka La Beerto
|style="text-align: right;"|1,510–1,611
|-
|Dhul Daaqsiin
|style="text-align: right;"|2,500–3,410
|-
|Kaymaha Dabiiciga
|style="text-align: right;"|3,143–3,871
|-
|Keymaha La Beeray
|style="text-align: right;"|126–215
|-
|Deegaanada La Degan Yahay
|style="text-align: right;"|66–351
|-
|Deegaanada aan La Isticmaalin
|style="text-align: right;"|356–445
|}


[[File:EilatFringingReef.jpg|thumb|left|Xadka u dhexeeya biyaha iyo dhulka: Xeebta.]]

Nolosha [[Meere|meeraha]] dhulka guud ahaan loo yaqaano "biosphere", ayaa waxa la aaminsan yahay ineey bilaabantay (qiyaastii) 3.5 [[bilyan|bilyan sanno]] ka hor.  Meelaha lagu noolyahay waxaa loo kala saaraa nidaamka ay u taageerayaan nolosha [[xayawaan]]ka ama [[dhir]]ta. Oogada dhulka waxa kala sooca kala duwanaanshaha [[Lool|loolalka]] iyo [[Dhig|dhigaha]] (latitude and longitude)  iyo jooga dhulka ka sareeyo biyaha badda. Meelaha qaar, sida [[Cidhif|cidhifyada aduunka]], saxaraha aadka u kulul iyo buuraha dhaadheer nolosha xayawaanka iyo dhirtu aad ayay ugu yartahay. 
Sidaas ay tahay, waxaa jira [[Milyan|malaayiin]] nooc oo [[Noole|noole]] ah, dhir iyo xayawaan, oo ku baahsan oogada dhulka iyo [[Biyo|biyaha badaha]]. 

=Tixraac=

=Qoraalo La Mid ah=
*[[Meere]] 
*[[Dhul badhe]] 
*[[Cilmiga Xidigaha]]
*[[Bahda Midaysay Qoraxdu]]
*[[Qorax]]

{{Gumud}}
[[Category:Bahda Midaysay Qoraxdu]]
[[Category:Koon]]
[[Category:Xiddigis]]

[[Category:Juquraafi]]
[[Category:Cilmi Falag]]

[[Category:Cilmiga _Xidigaha]]
