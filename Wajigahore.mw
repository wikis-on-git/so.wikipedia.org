'''''Italic text''''''Bold text'''''
    ''''''CASAAWAJALLAAH NOO GARGAAR WAAN CABSANAYNAA''''''

Casaawajalla noo gargaar waan cabsanaynaaye
Cidii qoomu luud iyo thamuud amase reer caadba 
Nabi nuux kuwii caasiyay ee caadilkaba diidey
Cajabtii fircoon lagu dhuftey cadawyadii diinta
Kuwii cawdii loogooyay ee ciribta loo siibey
Iyo camalka soomaaliyeed wey is celiyaane 
 
Mali`igaha aan cidiba arkayn ciidamada EEBBE
Nabigii carshiga laga soo boqrey ee calanka loo dhiibey
Iyo caadilkii ina khalqey aan ceebi qabanaynin
Kuwa caayay baa nagu jira tawbad celinayne
Iyagaa cadaab xoogsadey iyo naar culays badane
Inaadan noo caroon baan rabiyow kaa codsanayaa

Cidoo nabada soomaaliyoo caada wada joogta 
Oo coodka baadiyaha iyo beledku ceegaago
Oo calafku taam nooyahay aan ruuxna cabnayne 
Oo nabadu lagu ciidayaa Baa niman caroodeene
 Markaaseey colaad maamuleen cudurna beereene
Carigoo dhan bey gaadhayoo waaba lays cunaye
Cabsi eebaheen iyo ka tage caaqibiyo diine
Cuqubada waxii gala ayuun baa lagu ciqaabaaye 
Inaadan noo caroon baan rabiyow kaa codsanaynaayee

Casar iyo cadceed duhura iyo camal maqaariifta
Cishada iyo aroor yada horey cuur adimayaane
Masjidadda camiran iyo guryaha iyo bananada ciida
Camal falasho waa leenahay iyo diin cibaada lehe
Caqli gaabka mooyee rabow caabudkaa badane
Inaadan noo caroon baan rabiyow kaa codsanaynaayee

Kuman caydh ah kuman cood yar iyo kuman cadaan waayay
Kuman camal la`a kuman caymada iyo kuman ciyaaliina
Kuman culimo kumanyaal cira leh kuman curyaamiin
Kuman ceebla`a kuman caagan iyo kuman cadaaliina
Kuman caamo kuman cudur hayo kuman loo caal waayay
Intaas oo kunoo ciirsan oon cidi wax siinaynin
 Oo adiga kuu cabanayaa caadilkoow  jira e
casaawajale noo gar gaar waan cabsanaynaaye

casuus bay hawadu leedihiyo ciiriyo qiiqe
caad baa ku meegaaran iyo midab camuudeede
cirku maleh daruurtii badnayd iyo cigaalkiiye
cisho qura intay soo kacdaa bay kala carawdaaye
cuqdad iyo walaac baa na galay iyo caloolyowe
haddii curasho roob iyo raxmad ciidan helo waayo
caatadiyo baahidu dhaqsey noo cawiraayane
casaawajalle noo gargaar waan cabsanaynaaye

cosob iyo ugbaad ma leh nugaal iyo cirifyadeediiye
cadaygiyo higladii baa gubtiyo cawdhay darantiiye
waa culay madow jeexyadii carunka fiicnaaye
cirku kuma onkodo dhuudiyo caws ka bixi waaye
cidlo weeye labadii bog iyo ceelashii dhexe e
cawshiyo deeradii badneyd way ka carareene
ciyowga iyo guuguulihii kuma caweeyaane
caanihiiyo subigii la waa iyo cadiintiiye
casaawajalla noo gargaar waan cabsanaynaayee

allahayow warshadda caadiya oo waaya laga ceesho
ama ceelal shidaal ahoo calafka loo doonto
ama beera ceenceen ahoo na cokonaysiiya
ama dawlad caawima leh oo calan leh oo taagan
casiis adiga mooyee inaanan ciirsi kale haysan
adigaa cadaan u arkaya oo caarif baad tahaye
casaawajalle noo gargaar waan cabsanaynaayee
XUQUUQDA GABATGAAN WAXAY U NOQONAYSAA ABWAANKII LAHAA JAAMAC KADIYE
